<!DOCTYPE html>
<html>
<head>
<meta http-equiv="Content-Type" content="text/html; charset="UTF-8">
<meta content="width=device-width, initial-scale=1.0, maximum-scale=1.0, user-scalable=0" name="viewport">
<title>章节</title>
<style> 
p{ color:#333333; font-size:18px; font-family:宋体;} 
a{ color:#333333; font-size:22px; font-family:宋体;} 
</style>
</head>
<body style="background-color: #cccccc";>
<h1>附录7：《旧燕书》卷六十九.韩程高关张赵传——蔡有明天<a href="563说.html#-1">11</a></h1>
<p>    韩当，字义公，辽西令支人，以便弓马，有膂力，知军事，少从军于卢龙塞，屡屡不得志。熹平三年遇鲜卑寇边，时太祖武皇帝年十八，为郡中吏，当随太祖将三十骑夜出卢龙塞，大破之，由是声震河北。后闻太祖求学于洛阳，乃先发于道左，途中相从之。熹平四年，太祖建义舍于缑氏山，事皆委当，当代太祖资贤达、助孤弱、处事扬名皆以太祖为先。<a href="563说.html#1">8</a></p>
<p>    熹平年末，尝以宾客身与太祖出塞，复临阵决于鲜卑。敌酋骄横，越众出阵，当一箭而落，三军惊骇，乃有大胜。后，太祖谓之曰：“义公英武，宜举为军侯。”当默然不语。太祖复问曰：“军侯秩六百石，以白身宾客骤进六百石，尚不足乎？”当乃曰：“固不足也。”太祖大奇：“六百石军侯，吾之极能也，汝欲何秩？”当立于马上，昂然曰：“当自随君侯入洛，存问各地风俗，此生无别念，惟愿与君侯宦游四海，安抚一方，除世间不平，所求者三餐也。”太祖喟然叹曰：“此天授义公与吾也！”后太祖行任平城别部司马，建制义从，举当将之。<a href="563说.html#2">4</a></p>
<p>    汉光和六年末，太祖移涿郡守，当去职随行。七年二月黄巾渠帅程远志领两万五千人自幽州广阳郡西攻涿县。为堕敌士气，太祖使当等众将各领二十骑，每日轮番冲营骚扰黄巾军。黄巾渐疲，太祖欲破之，然黄巾骑卒为碍，韩当率三百义从大破黄巾军一千骑卒，并俘获战马八百匹。四月太祖为五官中郎将，东路主将，往平东郡黄巾。韩当夜渡黄河，奇袭白马得手，是为首功，后复随太祖转战四方，屡立战功，朝中所受封赏皆不受，白身从太祖。十月黄巾平，太祖任卫将军，开府拜韩当为卫将军属司马，为武官之首。<a href="563说.html#3">4</a></p>
<p>    中平五年，凉州叛军十万，出凉州，入三辅，直逼长安。太祖代何进领三河骑士出征，两军决战，大破之。当率骑两千断叛军路，叛军与战，不敌，窜至渭河南，争从冰上渡，冰裂，落水者甚众，凉州遂平。</p>
<p>    建安二年太祖平袁绍，告众人曰：“此番吾将北归，凡河北军国重事，无论何职，尽统于卫将军府仿关中故事，以吕范为主，审配、娄圭，韩当三人为副，总统一切！袁绍生死，地方军管，临阵赏黜，皆四人为之！”当俯身辞曰：“臣一边鄙匹夫，不得当此命！”太祖责曰：“吾亦一边鄙匹夫！汝从吾少时便负刀相从，实为元勋，吾既理事，无论大小宽窄，身侧岂能无汝一席之地？”众人凛然。建安四年太祖爵燕公，建铜雀台于邺，首创七相制，当领枢密台，位列七相。</p>
<p>    建安八年，天下将定，唯江夏世族不法，残民甚重，闻燕军将至，聚于沙羡，众三万余，皆持兵，当往伐，平，将重刑之。使人求曰：“天下既平，韩公为天下计，应量刑从宽”。当叱曰：汝等知天下将定，料量刑从宽，却聚众残民，此知法犯法也，当罪加一等，今吾刑尔辈，天下无不称快。使人曰：“纵不为天下计，亦当谋己身，韩公前程远大，何故图树敌也，今饶吾等，来日必有厚报”。当笑曰：“殿下曾有言，要去世间腐肉，今视汝等，皆为祸天下者，至于己身，今有一言告汝，苟利国家便可为，*******”。乃重刑彼辈。<a href="563说.html#6">17</a></p>
<p>    开元元年太祖受禅登极，当受封万户，领枢密台，掌天下兵马调度。开元二十四年太祖病重，当耗重金遍寻天下名医。开元二十五年秋，太祖崩，孝庄太后遣使召诸臣入宫议事，时当为太祖祈福于洛阳马庙，闻太祖武皇帝崩，惊坐不语，左右劝之，不答，视之，已卒。<a href="563说.html#7">29</a></p>
<p>    太宗仁皇帝即位，追谥当曰忠武，配享太庙。子综嗣。<a href="563说.html#8">4</a></p>
<p>    程普字德谋，右北平土垠人也。初为州郡吏，有容貌计略，善于应对。熹平三年冬，太祖与韩当将三十骑夜袭鲜卑大营，普率步兵出，与太祖相得益彰，大破鲜卑，遂至二百石。</p>
<p>    熹平五年三月，太祖尝攻鲜卑，忽马失前蹄，为敌所困，普下马弃刀，迎面蔽扞太祖。贼以矛突普，普赤手夺矛，反挑杀之，复弃矛，如是再三，鲜卑胆寒，俱大惊而退。太祖在旁喟然曰：“当时虎将，何如程德谋者？”普由是知名塞外，后郡中论功，太祖备言普能，迁郡兵曹掾。熹平六年太祖任平城别部司马，将入洛，郡守郭蕴求问继者，太祖以普知兵遂荐之，蕴从，以为假司马。<a href="563说.html#10">1</a></p>
<p>    光和七年四月，太祖迁五官中郎将，持节，东攻卜己，虑麾下皆骑，乃调普部，普率部日行百里，五月即至。时黄巾梁远部欲汇卜己，普、顺率步卒二千当道而阻之，贼二万，攻其半日，不动如山，太祖师至，贼破，东郡乃平，战后封赏，普特进校尉。</p>
<p>    然普以豪勇，多行激烈事。一日，将征，太祖解其氅覆普背，复谓普曰：“卿之豪勇，吾固知也，昔日征鲜卑，非卿斥手夺贼刃，救吾于危难中，几不得免。然时事易矣，卿今日欲为大将，不可止豪勇，亦当持重！普感念下拜，自此渐为大将之才。”<a href="563说.html#12">4</a></p>
<p>    后太祖将至洛，忧鲜卑为祸桑梓，以普持重，表为雁门都尉。鲜卑轲比能部袭扰幽并，为普所退。汉中平六年前泰山太守张举举族反叛，勾结鲜卑、乌桓，破卢龙塞，莫敢当者，普率军与战，三战皆胜，纯败逃塞外。七月，董卓为祸，普以建威将军领辽西太守应太祖檄文往盟，太祖以方面任之，曰：“前，吾与诸将共往，后，有德谋无忧”。<a href="563说.html#13">1</a></p>
<p>    普顾大局，善克己，建安二年，太祖平河北，废司隶校尉，改程普为镇南将军，领司州牧，委以屯田事。普素好酒善饮，及任，滴酒不沾，左右奇曰：将军何故至此？普曰：“大战方休，粮秣所耗者甚，今吾一人乏饮一日，可供数家一日之餐”，左右拜服，下皆效之，民粮不乏。及秋，粮大熟，普连饮数日不止。<a href="563说.html#14">8</a></p>
<p>    建安六年，官渡战起，太祖以普为前营指挥，普连营三十里叠叠向前。操因前战不利，欲夺先声，数与普战，无果，束手无策，乃使人骂曰：“普数战无功，此一将无能，累死三军也。”军中闻之皆请战，普闻之，虽忿，旧岿然不动。后有军吏复告太祖，太祖拊掌曰：“岂不闻，善战者无赫赫之功乎，德谋可托大事。”军中遂安。九月，战机至，普领兵向前，所向皆破，操弃营而走。</p>
<p>    开元元年，太祖受禅登极，普受封万户，领司州牧。</p>
<p>    普性达观，喜谐。开元十三年二月，普染沉疴，太祖往视，普不能起，太祖语普曰：“光阴似矢，朕与卿皆老矣，今有愿否？”普曰：“陛下万寿，万勿言此，臣能从陛下扫平四方，儿孙满堂，其滋味如饮醇醪，平生足矣。”及太祖归，其子咨垂泪不止，普视之，捶榻叹曰：“悔矣，今有一愿，忘语陛下。”咨忙问之。普曰：“昔闻陛下割瓶赠酒，以遗英豪，吾时处幽州，憾不能…。”声近不可闻，咨忙拭泪曰：“儿即追陛下，叩请陛下赐酒。”将奔，普忽亮音曰：“谬矣，吾想请陛下告吾，酒自何处购也”。言罢大笑不止，咨破涕为笑。<a href="563说.html#17">11</a></p>
<p>    三月，普病益重，乃召诸子，正色曰：“今吾将亡，有一言告汝等。吾素喜饮酒，然有度，今后辈皆效吾喜饮，但不自持，久必为祸，吾死，程门当禁酒也，切记之。”诸子称喏，普使其呼“今日程门当禁酒”，如是者三，乃卒。时普曾任司州牧，重治安，故多有司州吏员在侧，闻之，以普遗愿，乃告洛阳诸门，“今日城门当禁酒”。后孝庄太后闻之，笑与太祖语：“哀家思过往，确当城门处禁酒”。遂为定制，因事源普，后皆呼曰：“城门普检”，延续至今。<a href="563说.html#18">8</a></p>
<p>    谥曰武昭，子咨嗣。</p>
<p>    高顺，字素卿，上党人也，少有武风，师从乡中贤者，颇读诸子。熹平初，从军，积功至队率，时有军司马辱顺卒妻，顺杀之，遂发为军中陪隶，后为太祖所部，其人严重清白，时陪隶多有逃叛，而顺抚循得意，不失一人，为吕范所得，常为臂膀。熹平末，从征鲜卑，焚弹汗山而返，路遇雨水，太祖伤重难为。时有渤海高衡高玄卿为夏育亲拔，亦在军中，育虑己败而太祖独胜，恐将罪己，乃阴使之反。时情急危殆，顺得范命，负太祖而走，至后军乃安。太祖握其臂，赐刀呼顺助吕范平乱，乃返，至营中举刀安众心，范亦以太祖之威德责夏育之无道，玄卿羞愧难当，乃自戕而死。待天明，太祖先收衡尸，复叹曰：“衡亦清白之人也，今失一高衡，得一高顺，非天命乎？其以玄卿，君当素卿。”乃以顺功绩之重，赐字素卿，复自陪隶拔为军侯，一营皆侧目也！后太祖自平城入洛，拔顺为曲军侯。<a href="563说.html#20">1</a></p>
<p>    光和七年时太祖任五官中郎将，东攻卜已，顺随程普率雁门别部二千人至东郡，当道阻敌，屡立战功，及黄巾平，迁别部司马，屯雁门。顺为人清白，善养众，有威严，不饮酒，不受馈遗，所部千人，铠甲、斗具皆精练齐整，每所攻击，无不破者。及冬，哨卒请酒御寒，顺不许，曰：“吾等从军者，存身，守乡，建功也，今禁酒者乃为汝身安，为袍泽安也”。哨卒闻之皆默。及旬日，全军皆获皮具，问之，军需答曰：“此高将军捐家所购也”。士卒皆感其德，愿为其效死。<a href="563说.html#21">5</a></p>
<p>    中平六年三月渔阳张举与辽西乌桓反，太祖以道难行，指顺为前锋，大军后出管子城。及三日大军将拔，忽闻顺急奔两百里一战而下管子城，俘张举。太祖喜，召而赏之。顺曰：“大军云集未动，举轻而无备，此天赐战机也，况部下用命，顺未敢居功，请赏士卒”。太祖遂赞曰：“疾行如风，拔城如火，素卿部当名陷阵营。”乃大飨其部。后顺复随太祖趁雨奇袭柳城，获丘力居，其部攻乌桓如秋风扫落叶，论功迁横野校尉。<a href="563说.html#22">1</a></p>
<p>    初平元年顺随太祖讨董，二月河东白波贼反，太祖率骑兵与贼战，顺率陷阵营防守大营，贼乃分兵攻营，死战不能下。临夜太祖亲率骑兵列阵前逼，贼无立足地，其首郭太知必败，令徐晃杀己，全军乃降，论功加高顺为横野将军。</p>
<p>    建安元年九月太祖与袁绍会战于梁期，赵云、高顺率部攻绍军左翼，云率部投矛乱其阵，顺部随进，斩大将陶升，溃绍军左翼，战乃胜。建安二年正月太祖携太宗率军八万自邯郸往攻绍。初十，绍谋士许攸以吕翔部一万步卒及清河畔大营为饵，诱太祖过桥来攻。及翔部溃，徐荣、张飞等率部追击离营。忽绍军主力五万自伏处来攻，距中军仅五里，诸部渡之不及。时太祖、太宗、诸文臣皆位中军，身侧仅义从二千，顺部步卒四千。吕范、董昭等以险，劝走，太祖斥之，乃令庞德率义从出营，遮护尾翼，复赐所持断刃与顺，令掌全军。绍军遥见太祖旗号，皆喜。长史逄纪以归乡为饵，诱安平国军马往攻太祖，纪冲列阵前，绍军士气颇振。然顺以伏盾战法，数息间重挫袁军，射杀逄纪，袁军大惧，三鼓不能下。及荣、飞回援，绍、攸率军乃退，遇审配部拦腰截击，全军大溃。事后太祖赞曰：“摧敌锋于正锐，挽狂澜于既倒，舍素卿者何。”诸将皆服。<a href="563说.html#24">4</a></p>
<p>    建安六年，官渡战起，顺率部驻要地白马，兼守粮道。</p>
<p>    开元元年，太祖登极称帝，顺受封八千户，掌洛中禁军。<a href="563说.html#26">1</a></p>
<p>    开元五年，太祖阅兵于洛，有好事者问顺曰：“今观天下精锐，骑军首推义从，步军首推陷阵，若以义从阵陷阵，孰胜？”顺屡辞不得脱，答曰：“义从当胜”。后太祖闻之，曰：“素卿何其谦也，陷阵虽数增，然终不过万，若使过万，当远迈李陵，义从亦不可敌也”。众皆骇然，遂有语曰：“陷阵不满万，满万不可敌。”<a href="563说.html#27">4</a></p>
<p>    开元十一年，顺病笃，乃上书太祖，其奏曰：“蒙陛下厚恩，不以臣卑鄙，擢臣于陪隶，然臣思之，隶中如顺辈者不知凡几，今臣将死，不惧人言，请陛下垂蒙，选其能者以用。”太祖览奏曰：“数典忘祖者何其多也，如素卿者何其鲜也。”遂首开恩科，名曰“专隶”。<a href="563说.html#28">5</a></p>
<p>    谥曰武肃，长子德，早夭。次子宠嗣。<a href="563说.html#29">13</a></p>
<p>    关羽，本字长生，后太祖赐字云长，河东解人也。少为友人仇，亡命奔赵国，路乏资财，守节不为盗，闻太祖筑堤于圪芦河，遂输石于堤。光和二年末，霞堤将成，刺史刘焉往视，遇刺，为吕布与羽救。时太祖再侧，见而奇之，后闻其旧事，遂引为腹心。左右以逃人相讽，太祖笑而对曰：“今海内沸腾，当用贤者，焉以区区而不用？”<a href="563说.html#30">5</a></p>
<p>    汉光和七年，广阳黄巾三万围涿城，太祖为涿郡守，见敌至城下立寨，乃引公孙越、刘备、关羽、牵招、张飞、魏越凡二十骑出城，透贼寨而还，贼不能伤也。及入城门中，众将自矜夸斩获不止，唯羽不言，太祖问之，答曰：“观彼辈形状多闾左氓首，不能救彼，罪也，故不敢夸功，但求速平此乱也。”太祖壮其志，任其假曲军侯，领新募之军。及程远志军败，太祖驱败兵冲击张宝大营，远志聚众返身死战，为羽所斩，贼复溃，遂夺黄巾营盘。五月羽克发干县城，约束军士，张榜安民。时县内游侠潘璋，字文珪，性博荡无赖，素无形状，其年十六，于城中见羽威风，乃大叹之，往投，自变行为善，遂成健将，专司扛刀，后致位将军。十月黄巾平，羽因斩将拔城之功迁河内朝歌令。<a href="563说.html#31">2</a></p>
<p>    羽傲上而悯下，慢虚而务实。太祖尝行军过邯郸，访蔡国丈讳邕。时邕好清谈，闻太祖至，高踞其上。羽拍案叱之：“汝辈纯儒，全无治国安邦之能，只知沽名钓誉，汝等安稳度日乃吾等随君侯苦战得来，今安敢尔”。邕默然，避席而谢，后专于传道授业，著书立说，乃成大家。<a href="563说.html#32">2</a></p>
<p>    中平二年冀州大乱，盗贼蜂起，劫掠四方，独避朝歌，有童谣曰：守土安民需良将，造福一方有云长。中平五年，太祖与袁绍将战，召羽往邯郸助战，将行，百姓万余随之。七月，及袁绍初围邯郸，审配守城，羽分兵三千，出城建营，参军郭嘉随之，曰：“敌虽众，及其未定，击之，可破也”。羽大善之，于是翌日三击敌营田银部，斩将溃营，惊怖其众，绍稍沮。隔日，乃建土山，欲诱羽而擒。嘉进曰：“此十面埋伏之策也，将军可稍缓。”羽对曰：“非其言也，且观成败。”羽既出营，见袁营动，知有伏，郭嘉复谏之，羽固慨然曰：“土鸡瓦狗者，不堪一击，何期胜负？未闻赵括斩武安君也！”遂战。乃趣千众出营，绕城缓行，及到土山前，正见雷雨大作，乃乘雨而攻，大破之，兼斩袁军大将高览，方得胜而归。“羽既破袁军归营，郭嘉冒雨迎之，大感慨：“以微末之资，擅测将军之神武，实不为智。将军此战，堪称神武。”羽面赤美须髯，抚须睥睨对曰：“昔在中山，卫将军曾语曰：为将者，焉能不知天文，不知地理?往来，已九载矣！今日以此言复赠奉孝，当勉之。”嘉拜服。绍既挫，又逢大雨，知不可为，竟以十万众不得为而走。待数月，邯郸疲敝，绍以秋收后兵马俱全，遂再发十万众合围邯郸，几得之，适逢太祖亲援将至，方走。时张飞在城中，乃语关羽：“卫将军至矣，将有大战，吾等为卫将军爪牙之任，不先折其势，则大战不得也。”羽大赞之，二将乃并骑兵，得七百众，追而攻之。绍忧，乃使中郎将文丑率骁骑八千，翼而阻，羽、飞以七百骑入八千骑中，辄杀伤百馀人，乃出，如此者六七，阻骑散乱难制，终不可卒脱。由是关张并得万人敌之言”。及绍平，迁镇东将军，领青州牧，屯济南，安抚泰山。<a href="563说.html#33">4</a></p>
<p>    建安六年，太祖战于中原，委羽以东线，是岁，羽率众攻夏侯惇于兖东，屡有斩获，惇屡败，乃拒险而守，两军犬牙交错，互有胜负，急切难下，忽郭嘉书至，献策白衣袭下邳，羽以大略，本不欲行，然阅至信末，现太祖手书夹片，曰：“云长豪气凌云，实曰虎臣。勇如一国，堪敌万人。本非周公瑾、夏侯元让之俗流。然国家之一统，事关苍生，且弃名而屈谋！”羽大悟，即以潘璋将五千众佯攻夏侯惇，自引万人，弃军马，夜渡武水，袭缯国，复亲着草履，着白衣，推辎车向南。遂到下邳，陈珪、陈登、糜芳、曹宏、陈群皆就擒。羽入城，尽得徐州将士家属，皆怃慰，约令军中不得干历人家。复以秋收涝灾为念，乃大发城中仓储与下邳内外百姓、民夫，陈、曹、糜府库财宝，其分文不取，尽赏士卒。”<a href="563说.html#34">5</a></p>
<p>    备闻下邳失，与惇往，时备有亲卫名铃铛兵，统领曰甘宁，拥备至城下，摇旗呐喊，耀武扬威，羽单骑出城，持孝庄太后所赐巨刃往旗下，备左右持矛出，为刃所断，备、惇大惊，急擎兵，不能当，马为羽所斩，二人皆落马，宁在侧持矛刺羽马，中，羽下马弃刀，持矛刺宁，自口透体而出，复夺宁马归城，备军大骇，终不敢围城，东线遂胜。讯至官渡，曹军闻之皆惊，遂无战心，太祖发兵攻曹，乃有大胜。<a href="563说.html#35">6</a></p>
<p>    开元元年，太祖登极称帝，羽斩大盗于毒以为献礼，受封八千户，任水军都督，屯会稽。羽在军亲贤接士，轻财重义，有国士之风。在民当官决断，事无留滞，国人思之。开元二十二年，有海寇名骞，于毒之后也，谋报父仇，勾连倭人，屡寇徐扬。太祖闻之，乃改倭岛名东州，羽明其意，遣子兴往东州，不得渡，有平原管辂者，年十二，献观星术，兴乃渡，后遍访东州诸国，知其虚实，著《东州列国志》。开元二十四年，羽破邪马台，东州乃入燕土。<a href="563说.html#36">16</a></p>
<p>    及太宗仁皇帝即位，改年号贞观，羽上书乞骸骨，太宗准其奏，加羽至万户，以其子兴任水军副都督。贞观四年，兴以孝庄太后所赐古籍《禹贡》访得夷洲，即今之台湾郡也，贞观五年，兴立界碑于台湾郡，及还，染疫而亡，诏悼惜之，封二千户，子统嗣。<a href="563说.html#37">7</a></p>
<p>    贞观七年，羽卒于洛阳，太宗为之流涕，罢朝十日，谥曰武穆，子平嗣。<a href="563说.html#38">6</a></p>
<p>    “张飞，字益德，涿郡人也。知忠义，重信诺，黄巾乱起，投军，太祖为涿郡守，以其豪勇，擢而为将。尝引二十骑扣敌三万营，敌聚千骑伏于左右，待至，猝发。二十骑尽失，益德怒，直刺敌骑将邓茂，茂慌而走，千骑失措，俱从而走。太祖立于城上，见飞逐千骑如驱牛羊，乃顾左右曰：‘飞亦万人敌也！’遂发白马义从三百，侧击贼骑，千骑一时俱丧。”<a href="563说.html#39">4</a></p>
<p>    初平元年，诸侯讨董，绍为盟主，联军十万以临虎牢。董卓遣大将华雄临虎牢，耀武扬威，连战连胜，众莫能抗。独刘备不以兵弱，自请为先锋击之。其部张飞望见雄麾盖，策马剌雄于万众之中，斩其首还，卓诸将莫能当者，震慑三军。入夜，备以虎牢丧主将，当无所备，复亲引千众渡船跳于关后，先破成皋，再取虎牢，诸侯复震。然，绍明喜，而以备、飞皆太祖故旧而心忧，至于病疴。<a href="563说.html#40">3</a></p>
<p>    汉建安元年七月，时飞与备募兵于淮南，闻河北将战，飞单骑北走邯郸往助太祖，经秦亭渡会李进，乃渡河。至钜鹿，时绍谋士许攸以官爵诱当地豪强大户，全郡皆叛。飞依董昭谋，将郡卒一千，征郡南八县十城，连战连捷，九月复败许攸，乃全收钜鹿。后袁绍集军十万围邯郸。凡六日，邯郸危。飞率骑五百往援，阵斩袁军大将吕旷，乃入城，邯郸守军士气大振，城不复危。建安二年正月，太祖破绍，以功表张飞横野将军号，赠重金，飞受印挂金，单骑返淮南，途再遇李进，二人相惜，传为美谈。<a href="563说.html#41">1</a></p>
<p>    飞善乱战，爱敬君子而不恤小人。建安八年，太祖以吕范为帅，与刘备战于淯水，备，飞之义兄也，飞奉命将兵两千往攻吕范，及战，飞独率亲卫奋勇向前，斩四将，擒一将，连透数营，然其部遭阻，飞不顾，及至司马懿营前，单骑往刺懿，懿部不能当，懿马惊而走，飞逐之于阵，忽懿马失前蹄，自忖必死，然飞以其出身名门，恕之，单骑东走，满营皆不敢阻。及刘备复至，情势愈危。懿羞愤难免，遂卸甲割髻，裸衣号令军前，亲突阵向南扑备中军，乃大胜。待全军往逐刘备，独懿寻飞不止，并得飞洗甲于淯水中。二者一时皆裸衣，激斗于淯水，飞前突阵负创七处，渐不支，为懿杀之于水。唯岸流激烈，竟不得尸。”<a href="563说.html#42">7</a></p>
<p>    开元元年，太祖登极称帝，录其前功，追封振义将军，谥武，子苞亡其踪，无嗣。<a href="563说.html#43">11</a></p>
<p>    “赵云，字子龙，常山真定人也。云身长八尺，姿颜雄伟，弓马娴熟，知兵善阵，中平末，辽西乌桓叛，其为本郡所举，将义从子弟诣太祖。及太祖为乌桓所困于大凌河，不得渡，云引十七骑隔河见之，不避刀矢，迎千骑而冲，凡数次，左右皆亡，云独身犹冲杀不止，震惊两岸。太祖壮其举，乃亲持刀而渡，呼各部杂胡杀乌桓求赦，乃得脱。时军中文士，戏忠者皆在，蒙此得免其难。云亦遂与太祖征讨。”<a href="563说.html#44">5</a></p>
<p>    云勇毅冠三军，常先登陷阵。建安元年太祖与袁绍战于邯郸，两军阵罢，绍将文丑素以勇称，乃请致师之礼，太祖环视诸将，令云出战。丑悍不畏死，全不顾身，云乃以巧破力，待丑力尽，刺其于马下，绍观丑死，双手震颤，士气颇沮，太祖乃挥师攻绍。云趁势归阵领本部攻绍左翼陶升部，升部皆持盾，矢不能透，云乃令众以矛掷之，升部大乱，高顺率部趁势而出，斩陶升，溃绍军左翼，战乃胜。<a href="563说.html#45">2</a></p>
<p>    建安五年秋，太祖伐凉，以云为先锋，出散关，扼武都道，时有氐王杨千万等七八部，受韩遂命，各拥众万余锁武山、氐道，隔绝陇西，道险狭处，步径裁通，贼等壁其上。云本欲弃之北归汉阳，闻太祖已至勇士，迫韩遂于榆中，乃复西行观其地理，归告程银曰：‘贼众虽众，且塞武山狄道，然各不统属，互难支援，可破也！’银与诸将皆曰：“此言或是也，然兵少道险，虽胜一二，难用深入，恐难尽破！”云对曰：“此所谓一与一，卫将军所言狭路相逢勇者胜耳，破其二三，其众自溃。”遂进到武山下安营，全军六千，仰攻之，斩杨千万与一氐王首，未至其三，贼尽溃而走。遂通武山至陇西。陇西空虚，云复以银引众守鄣县，自选精骑八百，亲逆洮水北行出狄道。至黄河，方立寨，逢韩遂弃榆中西行至此，众七千不止，云乃使左右偃旗藏于寨中，单骑横槊立旗于营前。遂遥望之见旗帜营盘，大恐至泣，乃东归降太祖。太祖闻之，叹曰：“子龙一身是胆！”以平凉第一，加冠军将军，赠秩。</p>
<p>    时云秩为诸将先，军中颇议，太祖问因，庞德对曰：无他，不愿为后耳。太祖明其意，笑曰：“一者子龙从军数载，未曾争功。二者诸将虽多英豪，然云长之骄横于能力，德谋之自矜于资历，伯进之不识于大体，汝之处小事于偏私，文远之桀骜不驯，唯子龙不劳孤心，冠于诸将，故今赠其秩以励诸将。”众闻之，皆拜服不嫉。后张鲁闻太祖平凉，乃以汉中降，太祖纳之，旧以其为汉中守，兼以凉州匪患，令云驻此，督汉中、武都二郡。<a href="563说.html#47">3</a></p>
<p>    建安四年太祖爵燕公，建铜雀台于邺，加云副都督衔，复屯汉中。建安七年，太祖方平中原，即发兵三路伐蜀。云直引步骑两万自中路出阳平，直扑白水，蜀军望云旌旗而散，遂得白水关。蜀将张任居葭萌关拒险以守，云按兵不动，秘制霹雳车，十日而成，发石弹击关墙，葭萌数日而下。云月内连破蜀道名关，其部无一伤亡，蜀中震动，乃撤入剑阁，焚栈道以自保。后蜀中巨变，剑阁空虚，张任出关搦战，为云所斩，蜀道乃通。时天下将定。诸将从太祖，如关羽等多纳姬妾，唯云不娶，太祖问之，云曰：“天下未定，枕席未安，云安敢以私废主公之大事？”太祖赞曰：“子龙真丈夫也！”<a href="563说.html#48">4</a></p>
<p>    开元元年太祖受禅登极，云受封五千户领凉州牧。开元十一年移臧州牧，屯兰城。云善抚羌戎，诸胡皆服。开元十九年春，云母丧，乃归洛治丧，及秋，闻韩礼与诸羌叛，围车师郡，礼韩遂之子也。太祖召云，赐节，使还臧州。云率亲卫数十，一人三马，星夜归臧。比到，自率骑五百立诸羌阵前，羌哨急报中军，羌酋怪问：“是谓谁?”报曰：赵公至矣。酋惊曰：“赵公存乎”。急出迎。云问其何叛，答曰：“韩礼言白马皇帝弃天下，赵公即世，中国无主，且今春大旱，乏粮就食。”云曰：“今吾至，汝等谁敢应战。”诸酋皆跪地谢曰：“请赵公责罚，我等不察为彼所欺，实不敢反。”云曰：“天子万寿，汝等且待陛下发落。”诸胡曰：“今攻礼，请为先锋，求将功赎罪。”云许之。礼闻云至，诸羌拜服，乃请降，云以西域路远且臧州乏粮，纳之，命礼输粮于臧，礼不敢违。开元二十一年，太祖以庞德代云任臧州牧，召云归洛，增秩三千户，使领司州牧。<a href="563说.html#49">9</a></p>
<p>    及太宗仁皇帝即位，改年号贞观，云上书乞骸骨，上罢其奏。云治家严谨，家人明礼奉法，其子统、广皆文武兼资，广尤善射，闻名于洛。时洛阳诸勋家中多有不法者，唯云等不涉其中。<a href="563说.html#50">7</a></p>
<p>    贞观三年，轲比能以太祖崩殂，合鲜卑三部攻陕州，破云中，至雁门，天下震动，太宗乃以云为禁军统领，御驾亲征，与鲜卑阵于雁门，时鲜卑三部、轲比能王庭勇士皆夸豪勇，搦战于前，云遂请战。太宗曰：“将军今年事已高，倘稍有参差，动摇一世英名，不美矣。”云正色曰：“自先帝垂蒙，委以方面事，臣自矜身份，未曾临阵，今幸陛下亲征，复请行致师之礼。”太宗壮其志，准之，复使其子广观阵。云自阵出，鲜卑诸胡观其须发皆白，乃哄笑之，云不答，纵马持矛，刺敌于马下，如是者四。<a href="563说.html#51">9</a></p>
<p>    鲜卑颇怯，复邀比射，广恐云力衰，乃纵马而出，指其四部持羽之士曰：“今吾观尔等皆插标卖首，可一并受死。”鲜卑持羽者，盔插鹰羽，诸部勇士也。四胡大怒，纵马而出，广持五石弓，挟四矢，发其三，中三人，存者怯，纵马而返，广复射中其马，胡步行归阵，为轲比能所杀。鲜卑全阵皆默，我军欢声震天。太宗赞曰：“虎父无犬子。”遂挥师掩杀，大败鲜卑，班师而还。及胜，云责广曰：“矢何中马，业荒于嬉乎？”广谢曰：“非也，父年逾古稀，尤刺四人，故子射其三，不敢比父肩也。”时人称颂。至洛论功，加云至万户，领枢密台，广封二千户，任禁军副统领。<a href="563说.html#52">14</a></p>
<p>    贞观五年，太宗以广为帅，使征鲜卑，广挥师漠北，斩轲比能，北疆遂定。太宗大喜，赐广国姓，迁禁军统领。时御史台谏曰：“赵相一门固有大功，然赐国姓，荣宠至极，今赵相领御史台，掌天下兵马调动，其子领禁军，非宜也。”太宗乃问诸臣：“赵相有能否。”答：“然也。”问：“赵相有德否。”答：“冠于诸臣。”问：“卿等嫉否。”诸臣谢曰：“不敢，臣等实不及也。”遂不复谏。<a href="563说.html#53">11</a></p>
<p>    贞观七年，云病卒，谥曰武忠，配享太庙，子统嗣。<a href="563说.html#54">5</a></p>
<p>    --《旧燕书》卷六十九.列传第十九</p>
<p>    评曰：汉燕更替，太祖建兹武功，时天下名将六公为先。韩公少从太祖，多历艰险，忠之至也，程公谋顾大局，不计私利，高公振彭、黥之迹，自拔陪隶，常能以义藩身，关公马上能战，马下能治，万事以民为先，张公秉持本心，身处乱世而不忘义，赵公权倾天下而朝不疑，位极人臣而众不嫉。贤哉，皆社稷之臣也，有燕之盛，斯实赖焉。<a href="563说.html#56">43</a></p>
<p>    </p>
<div style="text-align:center"><a href="562.html">上一章</a><a href="../覆汉.html#563">章节目录</a><a href="564.html">下一章</a>
</body></html>