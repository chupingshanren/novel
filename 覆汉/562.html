<!DOCTYPE html>
<html>
<head>
<meta http-equiv="Content-Type" content="text/html; charset="UTF-8">
<meta content="width=device-width, initial-scale=1.0, maximum-scale=1.0, user-scalable=0" name="viewport">
<title>章节</title>
<style> 
p{ color:#333333; font-size:18px; font-family:宋体;} 
a{ color:#333333; font-size:22px; font-family:宋体;} 
</style>
</head>
<body style="background-color: #cccccc";>
<h1>附录6：旧燕书.太祖武皇帝本纪.卷一.卷二——素来不言<a href="562说.html#-1">5</a></h1>
<p>    如题所示，新版本的旧燕书，出自阿备。</p>
<p>    卷一：</p>
<p>    太祖神尧大圣大光武皇帝，辽西令支人也，姓公孙氏，讳珣，字文琪，家世二千石。父晙，少为郡吏，短寿，留遗腹子，即太祖也。母曰孝庄文皇后刘氏，方娠，梦神龙锁于井，井口覆碑。汉永寿二年，及产，复梦神龙破井，出而戏珠。文皇后之临柳城，太祖时年四岁。有方士自言善相，谒文皇后曰：“夫人贵人也，且有贵子。”见太祖，曰：“龙凤之姿，天日之表，年将二十，必能匡时定邦矣。”比长，美姿容，雄仪态，志意廓然，人莫能测。<a href="562说.html#3">21</a></p>
<p>    太祖少孤，为母所抚，爱敬尽于事亲，故以孝名闻与郡中。辽西太守闻之，辟为郡中吏，事主计，左右咸曰能。汉熹平三年冬，太祖武皇帝年十八，遇鲜卑寇边，将三十骑夜出卢龙塞，大破之，由是声震河北。太守益奇之，时太祖从弟越亦于卢龙塞立功，从兄瓒为吏郡中，故与右北平太守共荐太祖三兄弟于大儒卢植门下以通经传。</p>
<p>    太祖与同门往洛阳，过冀州，众皆宝车裘马，前呼后拥，日行于官道，夜宿于郡中豪右大家，独太祖曰：“往来别处，不可不先存问风俗。”乃行小道，入穷乡，尽知地理虚实。道逢钜鹿南和令崔敏者，为清河名士，见太祖，大惊之，曰：“吾见天下名士多矣，未有若君者也！君善自持，将来必成大器。愿以妻子为托！”</p>
<p>    至于缑氏山，适植拜九江太守，众无人治，遂嬉戏无度，独太祖兄弟苦读如旧。后汉名臣光禄勋刘宽偶见之，喜收己之门下。数月，卢植自九江返洛，仍居于緱氏山。既身奉二师，常辗转于洛中、緱氏，执礼甚恭，未尝有怠。宛洛士林，皆称其德。汉熹平四年，议立石经，以植领修，太祖乃献公孙纸并钩识之法。<a href="562说.html#6">1</a></p>
<p>    汉熹平五年元月，太祖行冠礼，刘宽端坐主位，卢植扶冠，蔡邕唱礼。同月，学成归乡。娄圭者，南阳名士，闻之弃家相随。吕范者，太祖同门，素知太祖德行，私请为臣。<a href="562说.html#7">3</a></p>
<p>    昔前汉元康年间，涿郡有大姓西高氏、东高氏，自郡吏以下皆畏避之，莫敢与牾，咸曰：“宁负二千石，无负豪大家。”太祖北归，过河北，见民生艰难，复闻童子传此旧谣于路边，乃驻马于侧，喟然良久。娄圭、韩当并在其侧，乃避左右讽曰：“天下崩坏，正当英雄用武之时也，君当勉之。”太祖斥曰：“田亩荒芜，民不聊生，不思报国，何谈己身？”圭、当并惭，乃退。</p>
<p>    太祖年少，尝与族兄弟品评洛中人物。越称：“许子远凶淫之人，性行不纯。”瓒曰：“傅燮耿直无度，必招杀身之祸。”太祖曰：“何其苛也？万事万物以人为本，人才难得，许攸虽贪，尤可用其智计；傅燮虽耿，尤可托以腹心。如是而已。”瓒与越乃谢。越退而谓左右：“吾兄虚怀若谷，知人善纳，总揽英雄，求贤若渴，固成事也！”<a href="562说.html#9">2</a></p>
<p>    熹平年末，郡中骤遇鲜卑万骑侵入，于柳城虏郡守母，载以叩郡治阳乐。太祖临卢龙，又汇兵数千，当有所为也。然辽西广阔，自卢龙出柳城三百里，出阳乐五百里，所虑尤无能也。时娄圭在侧，献奇计，欲以太祖亲身犯险，左右皆怒，拔刀示刃者数矣。太祖乃排众曰：“子伯者，弃家来投，千里相随，吾视之为股肱，安可疑乎？”遂行。遂与公孙范、程普、韩当、娄圭潜至鲜卑营。<a href="562说.html#10">1</a></p>
<p>    有莫户部首领莫户袧者，袧部居去柳城不远，素知太祖英雄也。时袧部亦在营，见太祖，迎太祖入己帐，跪曰：“莫户三百众，皆为贵人效死。”太祖遂计与莫户部阻敌，以求速成也。范不受，曰：“天下可无范，不可无兄，愿身替之。”太祖感其诚，从之。<a href="562说.html#11">2</a></p>
<p>    次日，太祖持两刃矛，与普等阵前驰出冲贼，杀伤十数人，虏见之，惮其勇，莫敢抗犯。太祖既与程普、娄圭阵前救郡守母而归，竟无一伤，乃与圭、普立丘上观汉军击鲜卑，两万骑卒，呼啸如潮，天地变色，一击而破。普见之，愕然不知所言。圭大叹曰：“人生于世，大丈夫当领万军如是！”唯太祖神色自若，笑曰：“既如此，若得势，且与汝二人万骑何如？”辽西太守赵苞在侧，既感其恩，复壮其言，愈奇之。<a href="562说.html#12">3</a></p>
<p>    太祖自幼失怙，时汉末纷乱，时疫横行，其母常忧本家无后。家富，乃阴购美婢百人，教以文字、数术、音律、舞蹈。待加冠，即奉之充其后帏。太祖至孝，不得推，皆纳之。然至婚前，美婢前后罗列，温香软玉，以目传情，太祖依旧举烛苦读，坐怀不乱，守礼愈甚，由是名声日重。苞闻太祖事，又以太祖前事，乃与母议，以女妻之。<a href="562说.html#13">3</a></p>
<p>    昔，太祖既以弱冠立殊勋，辽西太守以女妻之。或曰：“君少年知名，前途坦荡，然与太守婚姻，惜乎以避嫌失郡中孝廉之途也！”太祖不悦：“吾辈择偶但以德行观之，焉能论前途得失？”不数日，幽州刺史刘虞过辽西，见太祖，大喜曰：“见君如遇美玉也，岂能弃之野地？”郡中议论，皆言太祖将举州茂才也，乃纷纷恭贺称道。太祖泰然自若，不以为喜也。然不日，忽有使自洛中至，乃三公并举，以天下纷扰，特以勇猛知兵法科，公车直入洛中。乡人震动，乃复赞曰：“锥处囊中，其颖自出也，辽西公孙，岂虑前途乎？”即表别部司马，出雁门。</p>
<p>    太祖年二十，以别部司马屯平城，尝出猎白登山，获白鹿而归。太祖在并州军中，上至刺史、两千石，下至白身、黔首，莫不赤诚以待，推心置腹。凡数月，乃至于上下一体，豪杰相投。尝将兵十余，护徙民千余过黄河，有贼知其兵少，夜窥营寨。太祖坐于帐前，指挥若定，贼首举箭指之，然目其风仪，不忍杀，乃射辕门火盆而去。其得人心如此。<a href="562说.html#15">3</a></p>
<p>    熹平末，汉军分三路出塞邀击鲜卑，檀石槐令三部大人逆战之，三路隔绝，军情恍惚，时太祖在右路夏育军中，烛见万里，窥的虚实，乃于晚日军中用饭时急谒之，自请为前部，不避剑矢，疾趋弹汗山！育许之，太祖即拔本部千五百人，两日连趋百里，直至歠仇水下，鲜卑王庭方五千兵，见之震恐，待大军援，将毕其功于一役也。然中路使匈奴中郎将臧旻忽败，使麾下属吏孙坚突围告之，育闻之，亦肝胆俱丧，乃遗辎重、弃太祖而走。太祖深夜闻之，仰天叹曰：“夏育虽恶，然军中士卒皆无辜也，且若其为檀石槐衔尾所食，则燕代之地无兵矣，数郡百姓将为荼毒。”乃决意，夜渡歠仇水，火烧弹汗，以身诱檀石槐回军！</p>
<p>    将渡，诸将皆努力争先，自求先登而请太祖安坐河南，太祖厉声问曰：“临阵奋战，大丈夫岂可隔河而望活乎？”言尽，乃以一部疑兵临桥扰敌，自领军暗以马匹连绳相结做浮桥，遂亲握马首而渡。既渡，太祖不及披甲，便复发神武跃马突阵，众将隔河观之，无不振奋，乃争相入水。敌军甚众，太祖既当先而战，又无甲，乃屡受刀矢。凡受数创，皆不裹，凡受数矢，皆折而掷地，由是三军用命，贼众丧胆。当是时也，将有失马者或拽袍泽马尾突阵，士有矢尽者皆索鲜卑尸身续射，故贼虽众，仍至速败！太祖乃迫近王庭，举火焚之，夏夜风盛，其光烟直映百里，震动漠南！</p>
<p>    太祖与义从，皆乘白马，以为左右翼，自号白马义从。鲜卑更相告语，避白马将军。乃画作太祖形状，驰骑射之，中者咸称万岁。虏自此之后，遂远窜塞外。</p>
<p>    太祖既归，见雁门为败兵坏，又太守郭缊求资粮济民，时太祖营只三仓粟，各三千石，乃即指两仓与之。</p>
<p>    太祖拜中郎，过河内孟津，逢日食，士民惊恐奔逐，唯太祖巍然不乱，自斩座下马首而震众心。须臾，日食过，孟津乃安，士民官吏无不膺服！及登船，左右问曰：“公何恃也？”太祖曰：“天象有常，君子自不惧也！”待渡河，其弟公孙范亲迎，以忧来告：“吾兄弟恩师刘公，以天象罢三公之位，今为卫尉，恐为兄长前途有碍。”太祖面不改色：“君子自强，如此琐事，何告之也？”范及左右愈服。</p>
<p>    及入洛，以中郎拜尚书台行事，晚谒宽。相谈至夜，将走，宽度太祖年岁日长，雄气渐成，乃临门拗其袖叹曰：“吾本汉臣，然今观汉室兴亡，将操于文琪手也，望慎之！”太祖不知其意，兼以前言诛宦事宜，乃徐答曰：“王甫根基已动，小儿辈自破敌，恩师但于内堂安坐。”宽自知失言，遂释袖而笑。</p>
<p>    段熲者，时任太中大夫，阿附阉宦，为其爪牙，人莫敢逆，太祖欲扼之。夏育、田晏者，皆熲部也，亦恶甚多。太祖乃用计杀之。熲闻之，携数十人，及太祖一人也，持刃截其于铜驼街前，喝曰：“小儿辈以吾刀不利乎？”太祖曾不色变，曰：“天下健者，岂惟段公！”话音落，京师大震，房屋官寺坍塌者不计其数，熲大惊而退，由是丧胆，太祖乃横刀长揖径出。<a href="562说.html#22">1</a></p>
<p>    王甫使门生于京兆界辜榷官财物七千馀万，京兆尹杨彪发其奸，言之司隶。时甫休沐里舍，颎亦归家。球欲假诣阙谢恩，因奏甫、颎及中常侍淳于登、袁赦、封羽等罪恶，唯虑甫闻讯入宫相持，便不敢行。太祖时为中都官从事，乃自告奋勇，率义从堵截其舍！待至，不及阳球得旨，太祖即刻亲持刃相博，引义从攻杀入舍，先擒甫、萌父子，复拖其发冠至门前看管。甫卧于血泊，惶然不解：“不得旨而杀两千石，死罪无赦，于君何益？”太祖慨然应曰：“汝父子族人五毒俱备，贪鄙殘命，天下苦之久矣！既已发动，自有进无退，便以亡命江湖，亦要为天下诛汝曹！”既攻，洛中士民临街而观，复闻此言，皆踊跃相颂，固知王甫无生矣！</p>
<p>    太祖既诛王甫，复磔其尸于夏城门，大署榜曰“贼臣王甫”。尽没入财产，妻、子皆徙比景。曹节讽曰：“君行事酷烈，早晚必遭反噬！”太祖凛然对曰：“日食地震，雌鸡化雄，若不诛行酷厉之举，大汉焉有早晚？吾辈岂可惜私身而罔故天下？”节诺诺不知何以对，良久方曰：“公孙郎中实有本朝名相朱晖童子内刀之风也。”时后汉名臣桥玄在侧，赞曰：“内刚而外刃，锋利而为天下冠！”太祖自诛杀王甫，面斥曹节，乃声名日显，渐为天下重。<a href="562说.html#24">2</a></p>
<p>    后汉熹平五年三月，有黄龙现于谯。谯者，太祖亲母乡也。后三年，太祖往谒曹操，与之共浴于谯县涡水，复遇毒蛟化龙，乃共杀之，太祖得其首，操得其尾。<a href="562说.html#25">6</a></p>
<p>    后汉光和元年，太祖拜襄平令。河内审配，北海王修，皆名士也，闻而从之，不以位卑而怒。襄平长吏受取贪饕，依倚贵势，历前令不见举；及太祖至，一日尽去。乃政教大行，一县清平。<a href="562说.html#26">1</a></p>
<p>    同年，高句丽屯塞坐原，屡犯之。太祖忧之，乃召汉胡万众。十二月，过辽河，曰之冬狩。至坐原，太祖亲持白马旗督之。娄圭献计，一夜起冰城，敌众见而失据。复以徐荣将骑，一鼓而下，乃大破之，遂亡其国。<a href="562说.html#27">1</a></p>
<p>    后汉光和二年春，太祖以灭高句丽殊勋，封无虑亭侯。无虑者医无闾也，令支都亭，与名字相合，时人称美。迁邯郸令，再迁中山太守。</p>
<p>    太祖素重简朴，为政清厉，后汉光和年间，太祖为长吏行政，常有急令，左右讽之。太祖乃曰：“天下渐沸，士民如在釜中，吾观之，如己身在釜中，安的不急？”迁涿郡太守。涿郡豪右者，以奢侈无度闻于天下。及得太祖将至，豪右咸皆震怖，奸宄遁逃，窜入他郡。太祖速至，于道旁逢之，凛然斥曰：“尔辈者，入他郡便得安否？”豪右奸猾知其神武，皆惶恐，乃各自归郡，复膝行请罪。一郡遂安。</p>
<p>    后汉光和末，张角兄弟领黄巾起，广阳黄巾三万众围涿城，太祖为涿郡守，见敌至城下立寨，乃引公孙越、刘备、关羽、牵招、张飞、魏越、娄圭、杨开，凡二十骑出城，透贼寨而还，贼不能伤也。及入城门中，众将自矜夸斩获不止，独太祖不言。待诸将噤声，太祖乃昂然曰：“既窥虚实，已得破敌策也，五日贼当覆，且观之。”乃行疲敌之计，后果五日覆之，众乃拜服。<a href="562说.html#30">1</a></p>
<p>    时张角弟宝以贼五万众围范阳，太祖既破当面贼，即欲驰援之。左右曰：“范阳大城，又郭刺史居于其中，不至速失，可休兵数日，复伐之。”太祖对曰：“即以刺史在彼，故云范阳得失，乃胜负之要，焉能不救？”乃速发兵，十日破之。</p>
<p>    太祖既破张宝，复以社稷重，自请提三千骑，以驰河北。灵帝许之，乃诏太祖入洛。太祖乃集幽燕骑三千，直趣南下。至洛，拜五官中郎将，以骑都尉曹操辅之，持节驻河内，并督三河五校。旬日出东郡，即破白马、燕县、韦乡。太祖既伐黄巾至东郡，闻济阴有士名李进者，素知诗书，乃殚夜而往辟之。李进感其德厚，逢太祖克城勤苦，乃慨然举族而助。<a href="562说.html#32">6</a></p>
<p>    五月，先破兖州黄巾贼卜已、梁仲宁、张伯众四万于苍亭，又破其众二万于东武阳，计获首自张伯以下万余级，降万余，赴河死者自卜已、梁仲宁以下，凡七千众人。东郡乃平。<a href="562说.html#33">1</a></p>
<p>    太祖既入东郡，搜贼者，得钱钜亿，其以家富，尽分军粮于民，散财帛于军。上下遂称其德。中常侍赵忠闻之，自以后从父名，遣家人往东郡求财货。太祖曰：“无一文钱与宦者。”<a href="562说.html#34">3</a></p>
<p>    太祖既平东郡贼，旋赴长社。城中左中郎将朱儁、右中郎将皇甫嵩引军四万，贼波才众十万，围之。太祖知不可攻，乃与儁、嵩约用火，遂覆十万贼众。</p>
<p>    七月，临下曲阳，贼以宝为首，据滹沱河，与太祖相峙。太祖发三路，自领一路渡滹沱，以张颌戟兵两百为前驱，先登过河。敌炽，不得进，乃令义从呼喝：“五官中郎将向前五十步！”俄而，再喝：“五官中郎将向前百步！”汉军闻之奋气，一前在前。三喝：“五官中郎将已向前两百步！”贼之阵轰然崩，遂破下曲阳，获宝首。<a href="562说.html#36">2</a></p>
<p>    九月，临广宗。同月，张角死，南阳渐平。遂与嵩合，进广宗，张梁惶而走。太祖发骑兵与漳水，克梁，获其以下首三万级。黄巾遂平。<a href="562说.html#37">1</a></p>
<p>    十月，太祖以功至卫将军、蓟侯、领河内太守。时河内屡遭匪患，闻太祖至，盗贼逃匿，士民鼓舞，沿途见白马辙箪瓢迎之。</p>
<p>    中平初，太祖为河内守，春社日，令郡中名士辩经于县北射犬，以敬时节。其俭不着仆役，乃使司马朗为从，长公主年幼，遂亲抱于怀步行于道。既至，购陶器于射犬市中，复于辩经处席地坐，置长公主于膝。于时，太史奏曰：“真龙北行也。”<a href="562说.html#39">2</a></p>
<p>    后汉中平二年，二月，中常侍张让、赵忠说灵帝敛天下田，畮十钱，以修宫室，帝许之，乃加赋。诏至河内，太祖曰：“十月方免，二月即加，此乱命也，使天下乱复生也！”</p>
<p>    同年冬，逢师故太尉刘宽薨，太祖以遗言辞河内守理丧，入洛。及面帝，尽言算赋事。不听。出，谓左右曰：“今日方知，上甚聪明，尽知天下虚实，但贪鄙无度，明知而不为，实无救药矣。”复曰：“天下汹汹而无能为也，今日知何谓忧心如醉！”太祖既弃职而走，遂遗卫将军印绶于洛。灵帝从议，遣使追而与之。凡三次，乃受。太祖之心，自此兴矣。<a href="562说.html#41">4</a></p>
<p>    于回辽西之路，太祖居广阳，稍倾，冀州刺史王芬以许攸为使，言废立之事，太祖怒而斥之。及攸走，太祖夜临星河而叹，左右或知其意，俱劝：“天子昏乱，遂令君侯不容于朝。今天下已叛，而兵不足自守，幽州乡里被君恩德，愿必从之。当安居广阳，率厉义徒，见有道而行之，以济天下。”太祖大叹：“天子固昏，然关西之乱，傅南容何辜？王芬之悖，冀州百官何苦？兼两地黔首，固多牵累，我何忍害之，夫大丈夫生于世，当有所为。”左右遂止。<a href="562说.html#42">1</a></p>
<p>    将归，路见流民纷落，甚不忍，遂止行，引众安于昌平道口，亲耕枣栗于燕山以哺民，兼阻绝胡路。凡数年，往来投者百万计。或曰：“燕武之德，自此始也。”<a href="562说.html#43">2</a></p>
<p>    太祖屯于昌平，自挖沟渠于西，复使王修执刑于南，常林分粮于北。陶谦为幽州刺史，驻广阳蓟县，闻太祖屯于近处，乃素衣斗笠行驴车出蓟，其自南往北，初见修，再见林。及营中吕范闻之，大礼往迎，言太祖在西，固请。谦不语，自转车往南，归蓟县。左右疑而问之，谦乃叹曰：“王叔治宽严有度，常伯槐一丝不苟，吕子衡彬彬有礼，此三者，皆人杰也，何须复见其主，广阳事，当归公孙为之。”</p>
<p>    中平年，凉州复叛，贼势大，进长安，太祖同门傅燮战死。<a href="562说.html#45">3</a></p>
<p>    中平六年，冬，大将军何进以信与太祖，言失兵权，或碍诛宦事，太祖闻之，自引私兵轻骑至河内，洛中北军、西园多太祖旧部，纷纷来谒。洛中宦官闻之，俱惊，乃语于灵帝，以诏付司隶校尉张温，使其拘太祖入洛。及至，太祖悬剑于辕门，以示本心，张温见而叹之，竟羞惭而走。</p>
<p>    灵帝又诏太祖往凉州，以行其叛。太祖以天下任，遂受命行。诏书拜董卓前将军，复起皇甫嵩为左将军，各率二万人拒之，又以太祖持节督二将，各交本部骑兵兼五千众为太祖驱。即以吕布为前驱，破当面韩遂、马腾，继大破之，获王国、李相如、黄衍以下首万余，俘三万，遂、腾仅以身免。凉州遂平。<a href="562说.html#47">1</a></p>
<p>    太祖既覆凉州叛军于渭水，拜冀州牧，授节杖，督幽冀武事。<a href="562说.html#48">2</a></p>
<p>    中平末，辽西乌桓反，举兵数万破柳城，隔断幽州，兼奉渔阳豪族张举为天子，中枢以为堪忧，乃拜太祖持节督塞内诸郡。</p>
<p>    三月，破管子城，斩张举。四月，太祖与乌桓战，渡大凌河，众七千余，忽有段部鲜卑遣使来报，以告乌桓单于丘力居引兵两万伏于小凌河东，星夜来攻。时众篝火啜热汤于野，咸失色惊立，汤流满地，唯太祖不动容，徐徐啜引，复举碗曰：“此碗可扣贼！”众迺安。乃夜雨发军，乌桓不备，大败之，得复柳城，斩贼酋丘力居、塌顿。<a href="562说.html#50">4</a></p>
<p>    会灵帝崩，太子即位，何太后临朝。大将军何进与袁绍谋诛宦官，何太后不听。进乃召边军三路，募兵五路，又欲以太祖为后援，镇压局面，以胁何太后。书至辽西，太祖见而笑之曰：“阉竖之官，古今宜有，但世主不当假之权宠，使至于此。既治其罪，当诛元恶，一狱吏足矣，何必纷纷召外将乎？欲尽诛之，事必宣露，恐吾未至而见其败也。”<a href="562说.html#51">1</a></p>
<p>    光熹元年五月，大将军何进谋诛宦事，不密，反为诛。洛中遂乱，张让、赵忠等亦在乱中伏诛。袁绍乃私诏董卓入洛。卓既入洛中，竟行废立事，又使李儒鸩帝。<a href="562说.html#52">1</a></p>
<p>    太祖闻卓乱政，发檄文会盟于常山，求速南下河东，直趣董卓。十月，起兵，出雁门，过三晋，破匈奴，斩杨终。至河东，临上党。<a href="562说.html#53">3</a></p>
<p>    时有河东白波贼，以郭太首，拒太祖于襄陵，太祖既出营，乃引众汇骑兵两万众亲列阵于东，其军阵严整，盔甲耀眼，迎夕阳夺目，宛若天神，贼军望之悚然。太祖见贼震动，乃令全军欢呼，既停，不鼓，直引众向前，贼阵望旗帜动摇，未及十步，猝停，贼乃恍然惊疑，而阵型渐溃。如是再三，贼全军震动，左右离散。贼首郭太遥而望之，知不可为，亦明太祖仁念，乃自戕，并使亲卫匣其首以降，河东遂平。</p>
<p>    卓闻而惧之，乃议迁都，驱百万士民西入关中。太祖闻之，乃速入弘农，雄关在前，厚兵在后，所谓困于重兵之中，受制于东西之间。或劝之，当走河东。珣乃扬声对曰：“行百里者半九十，正所谓也，艰难之时，愈见人心，且勉力支撑，胜败未可言也。”俄而，又闻袁绍提关东军往平兖州，将赴河北，左右复劝，当归河北，已定人心，珣亦喟然对曰：“人不负我，我不负人，关中百万士民翘首以盼，焉能弃之？如袁本初空谈大义，弃掷国家，吾耻之焉！”又破陕县，杀卓婿牛辅、李儒。再克潼关、蒲津。后闻卓在郿县，但过长安而不入，令曰：“敌只一人，正在郿县。”长驱围万岁坞，使人递刃入坞。卓见之，乃自刺死。<a href="562说.html#55">2</a></p>
<p>    史臣曰：“太祖幼年失怙，起于郡吏，凡数十载披荆斩砺，出生入死，不假他手，乃功成帝业！”<a href="562说.html#56">2</a></p>
<p>    卷二：</p>
<p>    汉光熹元年，七月，太祖既讨董成，白马入长安，乃召长安有之公卿大夫至未央宫东阙上问之。罪卓十，曰矫诏引兵入洛，曰擅行废立，曰鸩杀太后，曰鸩杀少帝，曰强迁国都，曰僭仪制修万岁坞，曰无故夷太傅、太仆，曰私领相位，曰发皇陵并诸丘墓，曰拷略河南、三辅并残其兵民无辜，凡十罪，皆不赦也。并出从卓者立左三出阙，出非卓者立右三出阙。罪毕，立于左者，有八九，太祖乃勃然曰：“天下为乱如此，非独卓之过，尤为灵帝与诸卿之罪也！”<a href="562说.html#58">1</a></p>
<p>    同月，太祖以卫将军之官政，先处三辅庶务，抚民复农事；又收凉州部，平卓余部；再议功编军。并发《招贤令》，充实幕府。又以光禄大夫杨彪使豫州，以光禄大夫黄琬使荆、益，以长安城门校朱儁使交州，迁皇甫嵩为凉州刺史，天下遂安。<a href="562说.html#59">1</a></p>
<p>    八月，兴水利与河东、弘农，并行以工赈灾事。</p>
<p>    九月，发禁酒令。</p>
<p>    十月，查司隶迁移百姓百万计，积累三辅，以世祖度田事，清关中地以置。</p>
<p>    汉建安初，田楷往长安谒太祖，楷者，太祖少年故人也，太祖大喜，加骑都尉，并邀住卫将军府，同塌而眠，登堂拜母。楷初小心，渐松，遂阔略无上下礼，与太祖言，至于呼字。庞德为义从长，怒，请杀之，太祖不从，曰：“公直固少年故人也，乡人旧友，同郡为吏，何至于此？”德出，与张既、京泽等言，泽曰：“当示之以威礼。”明日，太祖于明光宫大会三辅诸将、官吏，论及河北战事。楷本无召，既虚言邀入，及入光明宫，见公卿无数，俱肃容列坐，庞德引义从军，京泽引虎贲军，并披挂环列宫内外，而楷之位居于边角。楷遂大惊，乃知太祖宽宏，自后益尊事谨慎。<a href="562说.html#63">2</a></p>
<p>    汉建安元年，春，后将军袁术攻荆州刺史刘表；车骑将军袁绍攻渤海太守公孙瓒，又表周昂为九江太守，塞豫州刺史刘备路。既二袁此，遂烽烟四起，天下复荡。<a href="562说.html#64">1</a></p>
<p>    绍平青兖，入清河，先败瓒，又破韩馥，乃自矜威炽，不尊朝旨，私领车骑将军。益肆行无忌，竟僭仪制，据邺城，攻邯郸。时赵国相审配守邯郸，绍以配侄荣说之，配曰：“吾从卫将军，如鱼置水，岂臣私人乎？”适朝歌令领振武将军关羽援至，乃与共破之。<a href="562说.html#65">1</a></p>
<p>    绍惶然不知处，复闻黑山贼于毒下邺城，益惊之，乃惊中弃之属去。及邺复，又复前之无忌惮者，更略太行，使紫山贼等丛生。于是驱流民南去，期乱关中。太祖闻之，曰：“袁本初四世三公，而实非一成事者！”遂发兵征贼。</p>
<p>    汉建安初，太祖至井陉讨紫山贼张燕，众五千，贼众两万。及渡河立营，夜间哨骑回，言张燕大营炊烟不断，屡屡见于月下，太祖遂知贼欲行淮阴分兵潜袭之故策。及召诸军师相对，事仓促，众士皆不知所为，太祖乃笑，自称有策，明日即知，左右忐忑而走。翌日，太祖大会全军，自毁营寨，断浮桥，号曰破釜沉舟，发全军向前，及谷中相逢，张燕半分其兵，只余万军，又皆杂众，遂一战而没。获燕首，降张晟，太行山贼势遂平。众始悟，乃盛赞曰：“明公之策，实以项王之故策，临淮阴侯之旧智也。”太祖复笑，对曰：“君等大谬，张燕分兵，其实孤注一掷，故名为淮阴故策，实为项王旧计；吾弃营向前，破釜沉舟，其实乃知敌方略，攻其弱也，故名为项王旧计，实为淮阴故策。且夫，韩信焉能负项羽？”<a href="562说.html#67">1</a></p>
<p>    汉建安元年八月，绍矫诏，起兵十万，交攻太祖于冀州。</p>
<p>    九月，两军相持于梁期。</p>
<p>    十月，太祖至军，即挫绍军。然后约决期，定于三日。期至，二者并众数十万，列阵交于原野。效春秋时之事，先行视师礼。视师礼毕，又行致师礼，乃使绍部文丑、幽州常山突骑别部司马赵云阵前斗，斗数十合，云胜，丑于羞愤下死。礼毕，战起，以太祖更多战事，得其机，大破之。绍绍弃其辎重及卒，仓皇归邺。<a href="562说.html#70">3</a></p>
<p>    汉建安二年，元月，太祖提数千众进清河，许攸以五万众设伏之，困之。当是时也，太宗仁皇帝年十二，亦在军中，太祖乃置太宗于膝上，故指挥若定，不为所乱，谓太宗曰：“且观诸长辈破贼！”众感而奋，遂破之。</p>
<p>    二月，绍奔平原，犹败之。东奔乐安，再败之。</p>
<p>    三月，绍走蓼城，太祖发兵围之，于是惊惧死。河北遂平。</p>
<p>    太祖既覆袁绍，入济南，以界桥事不得已杀许攸一人，余者皆赦死，发陕州徒刑三载，青州人心遂安。俄而，复举高密郑玄为太常，建大学，行科考，建三长制，又开幽州民屯为户，并均田与之，复设屯田于冀、营、青、陕四州，摊口算于田赋，世称救民涂炭，海内称善。</p>
<p>    七月，太祖既灭袁绍，平河北，乃移镇邺城，分州设牧，属卫将军府。</p>
<p>    十二月，中原诸侯会南阳，议连而抗太祖也。</p>
<p>    汉建安五年三月，太祖欲震中原诸侯，又以邺下富足，起铜雀台，以正与重俱置于此。</p>
<p>    七月，豫州牧刘备使鲁肃谒太祖。</p>
<p>    同月，天子束发，归长安。太祖既至长安，群丑震怖，王允联诸逆相约谋太祖，重申旧誓。未几，与会者八人，出首者四也。<a href="562说.html#79">3</a></p>
<p>    同月，闻西凉叛。</p>
<p>    汉建安五年秋，七月廿三，太祖西征过长安，公卿请为大将军，不应。将复请，外戚城门校尉董承、左中郎将伏完、右中郎将王斌忧之，相约为乱，起兵攻武库不得，事败见诛。左右复请杀王氏二子，并入宫处置董、伏二贵人。太祖喟然对曰：“吾负汉室行数载至此，虽得善始，不能善终，已多愧矣，焉能为区区意不平复违臣节？”左右虽应之，多不值也。</p>
<p>    九月，过汉阳，凉州士民多自从之。</p>
<p>    同月，破马腾。<a href="562说.html#83">1</a></p>
<p>    十月，降韩遂，令出玉门，经营西域。凉、臧十二州遂平。继伐汉中。</p>
<p>    十一月，天子出奔，自清明门东行，太尉刘虞在门前止之，伏地请归，尽言不可行，不听，再止，乃令矢之，中，然后匆匆之去。三日，虞遗子和曰：“吾闻前卢子干死是谓子曰：‘勿以恶小而为之，勿以善小而不为’，深然之，吾今亦有言欲以遗子，曰：‘勿以时穷而忘节，勿以势起而乱性’，小子识之！”是夕疮发，薨，妾梅氏亦作炭殉矣。天下议之，咸曰天子失德。<a href="562说.html#85">4</a></p>
<p>    十二月，天子既走南阳，关中动荡，士民皆望太祖归。更有奏者，劝太祖进燕王位以安心。太祖以汉高祖皇帝白马事，固辞之。</p>
<p>    同月，汉中太守张鲁孤身出斜道，降之。乃令赵云进驻汉中，都督汉中、武都二郡，又发杨秋引千骑为辅，然使鲁为汉中太守。汉中遂定。</p>
<p>    同月，太祖归长安，先为虞发葬。</p>
<p>    汉建安六年，元月，又令曹操、刘备及刘表请天子归长安详此事。不应，反罪太祖。</p>
<p>    同月，百官再三请进燕公位，凡三辞，乃受，以燕公位代太子位行民主责，督十一州军政务。并请于天子，且复请归。</p>
<p>    太祖既称公，乃尊母为燕国太后，敕封其妻为燕国后，其余诸位夫人皆称嫔。拜汝南吕范为首相，魏郡审配为左相，南阳娄圭为右相，此三相下，又为四相，分为钜鹿田丰，北海王修，辽西韩当，颍川戏忠。</p>
<p>    设三省，一设中书省，掌机要，发政令，为首相领；再设尚书省，掌机要，统揽各部、台、曹、阁所入文书，批陈阅览，为左相领；后设门下省，掌机要，专司监察、批驳政令，为右相领。三省之下，复设六部，曰礼部、吏部、工部、兵部、刑部、户部，每部皆有尚书一人，左右侍郎二人，直对各州郡县乡亭；又设十二寺，依旧属三省，曰太常寺、鸿胪寺、宗正寺、大理寺、少府寺、太仆寺、司农寺、将作寺、黄阁寺、版印寺、钦天寺、卫尉寺。再设四台，曰御史台、财政台、枢密台、靖安台，御史台掌监察，为钜鹿田丰领，财政台掌财政，为北海王修所领，枢密台掌兵马调度，为辽西韩当所领，靖安台权责不明，但以颍川戏忠所领，郭嘉为副。又曰，凡三省三相，与四台首脑，并于邺下铜雀台设坐，并称台僚，遇非常事，七座并论，可决国事！<a href="562说.html#92">5</a></p>
<p>    三月，令蒋干使蜀，乃于彼见白罴，白罴者，祥瑞也。</p>
<p>    四月，后汉名臣赵歧夜观紫薇，谓左右曰：“苍天已死，昊天未立，岁在丙子，天下大吉！”<a href="562说.html#94">2</a></p>
<p>    同月，操有战书予邺下，自称治军七十万，欲与太祖猎于白马。太祖观之，复曰：“以吾之众旅，投鞭于河，足断其流。”<a href="562说.html#95">3</a></p>
<p>    五月，端午日，阅兵铜雀台，军容雄壮，咸曰万胜。</p>
<p>    同月，立射科取士策，即科举制也。</p>
<p>    同月，令徐晃、张颌奔袭白马，一战下之。旋提邺下步骑一万，亲至白马。</p>
<p>    同月，操至平丘，相与之持。</p>
<p>    太祖自统御海内，芟夷髃丑，其行军用师，大较依孙、吴之法，而因事设奇，谲敌制胜，变化如神。临事又手为节度，从令者克捷，违教者负败。与虏对陈，意思安闲，如不欲战，然及至决机乘胜，气势盈溢，故每战必克，军无幸胜。一生用武，殊无敌手，唯曹操稍可相对也。<a href="562说.html#100">1</a></p>
<p>    六月，破酸枣，获夏侯渊、丁婓首。</p>
<p>    同月，太祖直趣官渡，操屯于濮南，乃并兵西下援护，先遣曹纯引虎豹骑万众持节先行。太祖窥其衅，即破之。适操至，再攻，亦大破之。是役，获曹纯、曹休、许褚、史涣首。<a href="562说.html#102">5</a></p>
<p>    八月，关羽下徐州，徐庶斩周瑜。</p>
<p>    九月初，太祖数挑战，操固不出，因使人集巾帼妇人之饰数十，以砲车发操营讽之，操乃战。</p>
<p>    至九月中，战愈酣，首相吕范长子扶死于战中，太祖闻之不言。翌日，时仁皇帝未加冠，与诸近侍皆劳动于白马，一时皆充入官渡，左右皆震怖。</p>
<p>    至九月末，太祖以骑兵数万设伏于乌巢泽，操亦尽兵卒，大破之，操仅以身免。获徐盛、夏侯尚、周泰、毛阶首，杜袭降。<a href="562说.html#106">1</a></p>
<p>    同月，孙策欲袭邺下，时程昱守内黄。</p>
<p>    十月，阻而败之，获孙策、曹洪、乐进、李进、高干、张超、董袭首，降黄忠。</p>
<p>    同月，太祖下操营。操奔宛，时吕布在宛，操以同事天子，求入，布不纳。适追骑及之，操笑谓始者曰：“小子，与尔开国侯！”乃自刺死。中原遂平。<a href="562说.html#109">2</a></p>
<p>    汉建安七年，春，太祖进两淮。发镇西将军公孙越、益州牧田丰、冠军将军赵云、汉中太守郭嘉伐蜀。</p>
<p>    五月，越、丰顿剑阁，徐庶蒙嘉之请，负剑入蜀，谋刺国策，事竟成，太祖闻，赞曰：“不意别剑可屠龙！”蜀遂平。<a href="562说.html#111">2</a></p>
<p>    九月，贾诩问答太祖于铜雀台，七问七答，尽抒太祖志意，并行文天下，由是人心益附，天下渐安，太祖之天命，亦由此发！</p>
<p>    十二月，交州降。</p>
<p>    同月，汉帝与表、备会于西陵。备乃自请出南阳。</p>
<p>    汉建安八年，三月，太祖至洛阳。</p>
<p>    同月，发吕范临淯水，破备军。备走鄾聚。</p>
<p>    同月，韩当围鄾聚，获备首。<a href="562说.html#117">2</a></p>
<p>    四月，当克沙羡。</p>
<p>    同月，汉帝降庐江太守韩锐，归洛。后汉名臣、车骑将军京泽自沉死。<a href="562说.html#119">2</a></p>
<p>    同月，荆州降。</p>
<p>    同月，吴郡降。</p>
<p>    五月，汉帝以觽望在燕，乃禅，曰：“朕在位十载，遭天下荡覆，幸赖祖宗之灵、忠臣用命，危而复存。然仰瞻天文，俯察民心，炎精之数既终，行运在乎公孙氏。是以燕公既树神武之绩，又光曜明德以应其期，历数昭明，信可知矣。夫大道之行，天下为公，选贤与能，故唐尧不私于厥子，而名播于无穷。朕羡而慕焉，今其追踵尧典，禅位于燕公。”<a href="562说.html#122">1</a></p>
<p>    汉帝王祭祀天地，然后下旨“册天子”，太祖受旨，至北受禅坛辞，凡三辞，拜坛上，由汉帝助加天子旒冕，汉帝委天子冕，并于下坛而反行，毕，禅罢。太祖旋配刃，骑白马，率数万，阅洛阳。祀天地，告皇天后土，礼毕，燕汉之易，遂成定。太祖乃曰：“乃汉帝有言，孤今之势，本自为之，故可勉之！此言差矣！以一人之力，焉能翻天转地，立燕覆汉？孤今日事，明君共成！至于身前之冕，似此巧匠数人，一月而成，乃诸君厉十载，与孤沥血共制！故云：孤今加其冕，当谢汉帝，更以谢今日身前君！并谢时镇四天下之燕数十万官吏、士卒！谢凡十载，为孤驱马下，死不旋踵之灵！自然，亦将谢母倾家也！谢孤二师授德授力！亦谢孤之敌袁本初！谢孤之旧孟德！谢孤之义弟刘玄德！更将谢自丧乱以来，十载纷纷为节死、为道死、为德死之有灵！然也，更谢自三代，开天地立华夏有烈！以孤今之语，正欲借诸君之口四海天下，正所谓天命人成，故人定胜天！夏商周秦汉燕，山川社稷相承不绝，依之则丧乱之时，总有英雄奋臂起，不以死而却步！诸君，为有牲多壮，敢谓日月换新天，孤今日不拜汉帝，但拜天下士民；不祭天地，唯告英灵！如是而已！”<a href="562说.html#123">3</a></p>
<p>    太祖既即皇帝位，乃定有天下之号曰燕，建元洪武。追尊高祖考曰玄皇帝，庙号德祖，曾祖考曰恒皇帝，庙号懿祖，祖考曰裕皇帝，庙号熙祖，皇考曰文皇帝，庙号仁祖，妣皆皇后。立妃赵氏为皇后，世子定为皇太子。诸功臣进爵有差。颁即位诏于天下。追封皇伯考以下皆为王。<a href="562说.html#124">16</a></p>
<p>    史臣曰：“两汉有谶：‘代汉者，当涂高也！’履涂高者何？皆公孙辈也！故太祖武皇帝自一辽西匹夫起，及至以燕覆汉，岂非天数？”<a href="562说.html#125">7</a></p>
<div style="text-align:center"><a href="561.html">上一章</a><a href="../覆汉.html#562">章节目录</a><a href="563.html">下一章</a>
</body></html>