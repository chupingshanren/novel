<!DOCTYPE html>
<html>
<head>
<meta http-equiv="Content-Type" content="text/html; charset="UTF-8">
<meta content="width=device-width, initial-scale=1.0, maximum-scale=1.0, user-scalable=0" name="viewport">
<title>章节</title>
<style> 
p{ color:#333333; font-size:18px; font-family:宋体;} 
a{ color:#333333; font-size:22px; font-family:宋体;} 
</style>
</head>
<body style="background-color: #cccccc";>
<h1>附录11:《旧燕书》孝庄文皇后本纪——sduyiyi<a href="567说.html#-1">5</a></h1>
<p>    《旧燕书》孝庄文皇后本纪</p>
<p>    孝庄仁宣诚宪恭懿至德纯徽翊天启圣文皇后，太祖亲母也。太祖少失怙，乃贩缯抚之。其人善商贸，知财货，乐善好施，为族中所敬，皆呼：公孙大娘。<a href="567说.html#2">1</a></p>
<p>    有言曰，先是时，文皇帝为吏，自州中归，至一井旁，忽见虹光大盛，近前乃见一女子，形貌昳丽，自言沛国谯人也，坠井，恍惚至于此。帝甚异，度此女大贵，乃纳之。是女，即后也。<a href="567说.html#3">1</a></p>
<p>    即归令支，未几夫亡，后哀思久之，竟别宗族，日夜潜行数百里至故地，将投井，有童见金蛇舞于井旁，告于有司，见后于旁，乃止之。夜寐，复闻夫言：“吾本福薄，然吾儿大贵，且善抚之。”验之，果有身矣。后乃断发明志，誓不再嫁。乡里闻之，皆敬其烈。<a href="567说.html#4">5</a></p>
<p>    初家贫无着，后乃广建商号，名曰“安利”，经营食货，沟通塞外，遍植幽冀，乃至家赀矩亿。子弟如越、瓒者，皆赖其供养。又有张俭亡命，望门投止，破家无数，终托其所庇也。暇时则著书立言，以教太祖。复亲为民事，多有奇思：献引水灌溉之法以应旱灾，捕食飞虫之策以对蝗祸，两辽之民，赖以得安。时同州卢植初称贤于乡里，闻其事，叹曰：“吾等皆不若辽西一妇人耳。”所为如是。凡经商，二十载安利号流通天下；凡著书，固百万言，文史小说诗歌皆涉；凡为民事，安抚二辽，以成塞外繁华。世称奇早于太祖奋发。<a href="567说.html#5">2</a></p>
<p>    熹平三年，太祖年十八，为郡中吏。后召之曰：“辽西边鄙，文教不蕃，不若洛中多名士。今有卢公才兼文武，见执教于缑氏山，宜往求之。且有言曰：读万卷书，不如行万里路。途径之地，必先存问风俗，以广见闻。”乃谴太祖及其族兄瓒、族弟越共赴洛阳。及至洛，适卢植出九江，得遇帝师刘宽。宽观三兄弟皆不凡，尽收入门下。待植返，太祖则恭奉两师，未有异色，由是享誉士林。<a href="567说.html#6">1</a></p>
<p>    五年，后以太祖少孤，常忧本家无后，乃召之返乡。太祖至孝，欲辞郡职以奉寡母，适闻太守赵公母为贼人所劫，犹疑难决。后谓太祖曰：“为人子者当孝其亲，为人臣者亦当忠其君，其母亦同汝母也。今事急，且速去，勿以我为念。”太祖即以五骑入敌营，得救郡守母归。赵公闻之，感其太祖母子高义，遂以女妻太祖。同年，太祖得蔡邕托以藏书万卷，后试以雕版之术，印于公孙纸上，须臾成册，辽地藏书遂丰。时南阳名士娄圭初从太祖，叹后之才德，曰：“观其母，可知其子也！”乃约为私臣，自请入安利号为账房，经年余，得授会计、数术。<a href="567说.html#7">4</a></p>
<p>    六年，太祖以破鲜卑功入洛。时宦官乱政，后勉之曰：“朝局之乱，皆起阉宦，吾儿勇烈，当速革其弊。”太祖从之，果诛王甫等，复庭抗曹节，天下震动。</p>
<p>    光和二年初，太祖出为襄平令，破高句丽，有部私掘荒坟，后闻之，责曰：“汝少孤，得以长成，皆赖汉家风俗。今纵兵祸，以坏其风，可乎？”太祖谢之，重刑其部，军纪乃肃。<a href="567说.html#9">4</a></p>
<p>    光和中，民生凋敝，黔首无以裹腹，竟有易子而食者；然豪富之家，争奇斗研，一掷千金，未有稍减。后见而深忧之，曰：“朱门酒肉臭，路有冻死骨，此富贵岂能长久乎？”乃自抑豪奢珍玩，多备布匹粮草之属。及黄巾乱起，乃发府库，赈灾济困，收纳流民，百姓多赖以得存。或言曰：后于二辽，太祖于昌平，燕肇基之始也。<a href="567说.html#10">3</a></p>
<p>    中平六年，鲜卑乱幽州。时太祖征凉州，得信，面无忧色，指挥若定，三日破韩遂而还。左右曰：“后方起火，其无忧乎？”对曰：“家母在彼，吾无忧也。”及还，平鲜卑乱。太祖忧胡族反复，问策于后。后曰：“胡族民智未开，宜施以教化，其夷狄而中国者，则中国之。”乃编慕容、宇文、段氏三部，是为辽西三卫也。复筑坚城于要地，播佛法于塞外，民夷感后德化，称“救苦救难观世音菩萨”，边境遂宁。<a href="567说.html#11">8</a></p>
<p>    建安元年，太祖讨董功成。后徙长安，理田亩，兴工事，通商贾，安流民西迁者数以十万计。时袁绍起事，太祖忧之，问策于后，曰：“高筑墙，广积粮，早出兵，大事可定也。”太祖深然之。七月，将伐绍，留贾诩、王修、钟繇共理长安诸事，曰：“议有不决，密室请于母，可也。”左右或曰：“女子亦知政事耶？”太祖对曰：“若母为男儿，无吾等用武之地也。”<a href="567说.html#12">6</a></p>
<p>    冬，曹操入长安，以太祖故友名访后，语及孙坚纳吴夫人故事，后叹曰：“夫妻伉俪，当两情相悦，如此行事，岂能久哉？”乃作《淯水吟》讽之。未几，坚果大失民望，遇刺于南阳。</p>
<p>    二年，袁绍败于太祖，东走蓼城，见东海浮舟数百，惊惧而死，辽东海军由是名扬天下。是军，即后于辽东时所备也。五月，迁邺城。乃兴文教，立大学，以张俭为祭酒，郑玄、蔡邕、刘洪等皆执教其间，士子多慕名而往归焉。</p>
<p>    五年，起铜雀台。或以有伤民力，谏之。后曰：“此乃经济之道也。”不听。未几，台中武库充盈，商贸繁盛，又有赛马、蹴鞠之所，士民乐焉，众人叹之。同年，大震，刘氏之德渐衰。冬，后居邺下，尝邀蔡夫人父邕并车往大学观辩论，时逢汉帝杀太尉以奔南阳，有大学生当道拦后驾，上书请以太祖为天子。后览其文，笑移邕，问方可。邕战战兢兢，不敢言也。后遂笑指上书者曰：‘是儿欲使吾儿居火上烤耶！’乃焚书而不问，观辩论、蹴鞠赛如常。邺下闻之，皆称贤也！<a href="567说.html#15">1</a></p>
<p>    六年，众请立太祖为燕公，尊后为燕太后，与太祖共定三省六部制及射科举士策。同年，太祖伐曹操，大破之。操交战不利，乃阴使其婿孙策统七军袭邺城。时邺下空虚，众得讯皆惊疑，惟后无忧色。以事急，诏枢密使韩当暂摄兵权，援内黄，复予太史慈邺下具装铁骑五百，号曰铁浮屠，断孙策后。会太祖亦察曹操之谋，使营州兵援之，竟一日覆七军。未几，曹操败亡，余部皆降，迁于邺下。时郭图初返邺，进言曰：“曹氏皆虎狼辈，妄抗天兵于前，阴袭邺城于后，死伤枕籍，其心难测，宜效袁氏故制，以实边塞。”曹氏诸部闻之，遂不自安，屡有骚动。后乃命曹氏降将夏侯惇佐王修为屯田事，使曹操子昂、李进弟典等分抚其众，又许降臣如荀彧等各归其乡里，众遂安。<a href="567说.html#16">2</a></p>
<p>    七年，太祖扫荡天下，刘备亦兵败身故。备少孤，家素寒微，后常予馈遗，视同子侄，其后虽分南北，书信往来不绝。即备亡，左右以备负义，惟后叹息久之，曰：“备以宗亲，匡扶汉室，其志可悯；使陷不义，进退失据，我之过也。”<a href="567说.html#17">2</a></p>
<p>    八年，汉帝禅位，太祖登极，改元开元，尊为皇太后。后乃以安利号归国，自归后宫，定编教材，抚育孤弱，不复问政事。其所学甚博，天文数术、经史子集，均有所涉，又善于育人，常诫子孙曰：“勿以善小而不为，勿以恶小而为之”“惟贤惟德，能服于人”，故有太祖之文韬武略以荡平天下，太宗之仁惠爱民以安邦定国，护国长公主之刚毅果决以清平时乱。曰因材施教，故有诸葛亮得其政，温恢得其仁，马超得其勇，王粲得其文。曰有教无类，则教化遍于塞外，恩泽及于仇雠，如慕容博、段智兴、宇文泰、袁熙、曹冲、周循、孙绍者，或扬名于疆场，或显才于台阁，皆赖其教养。世之女子亦多慕其名，先是蔡夫人常随于左右，博闻强识，与王象共录《百科书》，人称蔡大家；后有黄月英善机巧，韩夫人（注：即孙坚幼女孙仁，孝庄太后赐字尚香）有勇力，以巾帼身并立朝堂。<a href="567说.html#18">13</a></p>
<p>    十八年，传位太宗，改元贞观，尊为太皇太后。后虽春秋高，善自涂泽，虽左右不悟其衰。<a href="567说.html#19">11</a></p>
<p>    贞观十年，日食，太祖崩。太宗至孝，哀痛久之，未几亦崩。后伤之，有疾。时太宗子嗣年幼，诸弟纷争，几误国事。后乃加长公主离为护国长公主，使监国事，以驸马都尉诸葛亮为首相。病笃，召离、亮于榻前，属以后事，谓曰：“汝等才十倍诸弟，必能安国，终定大事。若嗣子可辅，辅之；如其不才，可自取之。”离、亮涕泣曰：“儿臣敢竭股肱之力，效忠贞之节，继之以死！”<a href="567说.html#20">14</a></p>
<p>    十一年初，见黄龙舞于蓟，凤哀鸣于野，崩。举国同悲。以其遗命，不树不封，播骸骨于草原，以白马踏之为礼。谥曰“文”。<a href="567说.html#21">8</a></p>
<p>    及世祖亲政，上太后徽号，国有庆，必加上。至圣祖以日南平，奏捷，定徽号曰昭圣慈寿恭简安懿章庆敦惠温庄康和仁宣弘靖太皇太后。后亦累加谥，曰孝庄仁宣诚宪恭懿至德纯徽翊天启圣文皇后。<a href="567说.html#22">27</a></p>
<p>    </p>
<div style="text-align:center"><a href="566.html">上一章</a><a href="../覆汉.html#567">章节目录</a><a href="568.html">下一章</a>
</body></html>