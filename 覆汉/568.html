<!DOCTYPE html>
<html>
<head>
<meta http-equiv="Content-Type" content="text/html; charset="UTF-8">
<meta content="width=device-width, initial-scale=1.0, maximum-scale=1.0, user-scalable=0" name="viewport">
<title>章节</title>
<style> 
p{ color:#333333; font-size:18px; font-family:宋体;} 
a{ color:#333333; font-size:22px; font-family:宋体;} 
</style>
</head>
<body style="background-color: #cccccc";>
<h1>附录12:《旧燕书》.太祖武皇帝本纪.卷二——葛三<a href="568说.html#-1">4</a></h1>
<p>    朝议改元中平。</p>
<p>    太祖开府，拜韩当为卫将军属司马；吕范为卫将军长史；娄圭、戏忠为卫将军从事中郎，王修、枣祗为卫将军令吏，魏越为领官骑。时河内屡遭匪患，闻太祖至，盗贼逃匿，士民鼓舞，沿途见白马辙箪瓢迎之。太祖素闻河内司马直有贤名，即往访之，相谈甚欢。直荐张氏三子范、承、昭，及常林、韩玄、杨俊、王象、韩浩、方悦、郝萌、赵咨、司马朗等，太祖皆辟之。一时俊杰毕集。官寺之中，芝玉遍植；廨房之内，琳琅满目。太祖坐而观之，大喜曰：“河内英杰，尽入吾彀中矣！”<a href="568说.html#2">5</a></p>
<p>    居数月，河内将治。而洛阳南宫罹于祝融，灵帝诏天下纳修宫钱每亩十文。太祖不豫，然尤勉力为之。不数日，又诏各州郡发材木文石，部送京师。太祖大怒，欲抗其乱命，忽闻河北黄巾复起，前钜鹿太守郭典战殁。又闻朝廷迫司马直为钜鹿太守，直不忍为，至孟津，仰药而死。太祖急驰孟津，于河上逢公孙范，言刘宽已薨，后事尽托太祖，有遗书予之。太祖奉书泣涕，乃入洛求辞，灵帝许之。太祖于是遍售洛中产业，得千金，尽沽美酒，言刘师好酒，请往吊者俱饮一觞。扶灵至孟津，将别，与众割瓶对饮，誓不出一文钱买官，而终将复还，廓清朝廷。时袁绍在侧，闻而大异之，遂以太祖为劲敌。<a href="568说.html#3">2</a></p>
<p>    太祖往葬宽王屋山下，已毕，自北返辽西，常林、韩浩自请从之。遗卫将军印绶于洛，灵帝遣使追而与之。凡三次，乃受。行至赵国，流民多识白马义从，遂尾随从之，至于逾万。太祖不忍弃之，分义从护之缓行而北。至广阳，从者愈多，太祖虑其老弱者众，不耐辛苦，遂改至昌平屯田，于其地立卫将军府、白马义从驻地及私学。与吕范以下皆自劳作，骈手胝足，夙兴夜寐。抑制豪强，清丈田亩，查察隐户，编练什伍，三年而其地大兴。名士沮宗、杜畿、京泽等，俱往投之。<a href="568说.html#4">5</a></p>
<p>    太祖居广阳，闻凉州反复，傅燮殉难，常自喟叹。稍倾，冀州刺史王芬以许攸为使，言废立之事，太祖怒而斥之。及攸走，太祖临星河而叹，左右或知其意，俱劝：“天子昏乱，遂令君侯不容于朝。今天下已叛，而兵不足自守，幽州乡里被君恩德，愿必从之。当安居广阳，率厉义徒，见有道而辅之，以济天下。”太祖大叹：“天子固昏，然关西之乱，傅南容何辜？王芬之悖，冀州百官何苦？兼两地黔首，固多牵累，当有所为。”左右遂止。</p>
<p>    中平五年，冬，大将军何进以信与太祖，言失兵权，或碍诛宦事，太祖闻之，自引私兵轻骑至河内，洛中北军、西园多太祖旧部，纷纷来谒。洛中宦官闻之，乃语于灵帝，以诏付司隶校尉张温，使其诏太祖入洛。及至，太祖悬剑于辕门，张温见而叹之，竟羞惭而走。十月，灵帝阅兵平乐观，终不能胜，进乃重掌兵权。</p>
<p>    十一月，凉州贼十万入三辅，直逼长安。进以贼悍，非名将不可胜，乃雪夜过河往请太祖。感其诚，许之。遂拜太祖为将，诏发三河五校，整军两万余西讨。闻太尉府兵曹掾贾诩善谋略，征为军司马，掌军律。五校阉宦子弟泰半，闻太祖为将，咸恐。至函谷关，有赵忠族弟赵延聚将不至，太祖持节立斩之。军中震动，遂使如臂指。至雍县，合皇甫嵩、董卓军，立营汧水。坚壁高垒，固守不出，唯多发斥候日探贼动向。</p>
<p>    中平六年正月，太祖知贼挫于陈仓，月余不能下，粮尽思退，遂整军至陈仓东立营。时吕范急信至，言幽州乌桓、鲜卑作乱，隔断辽东，张举占管子城僭称天子，太祖默不外传。自与嵩、卓约贼首韩遂、马腾、王国等相会，定以明日交战。临别赠信于遂，行反间之计。初十，以徐荣统全军骑兵，吕布领白马义从为锋，一阵而破贼，斩首逾万。又先遣韩当率两千骑断敌之后，驱贼至渭河。贼蜂拥履冰渡河，冰破，陷死者数千。余众乃降，可三万余。侥幸走脱者不足万数。太祖以贼性恶而畏威，乃行十一抽杀之惩。锤杀贼首王国、李相如、成公英等。韩遂等隔河望见，肝胆欲裂，终生不敢复东。事毕，太祖即委全军于嵩，携白马义从疾返幽州。临行，问将来于诩，诩曰：“君侯若迟至，可自冀州转河内；若早，何妨行于并州。”太祖然之。<a href="568说.html#8">1</a></p>
<p>    关中既安，朝廷以功赐太祖节杖，使统幽州塞内诸郡及中山、常山郡武事。二月，太祖至范***知敌情，乃大发幽州五郡精骑，自率义从至卢龙塞。丙辰，灵帝崩。<a href="568说.html#9">3</a></p>
<p>    三月，太祖以高顺领本部三千为前锋，魏越副之，自将七千骑为中军出塞。一战而下管子城，俘张举，斩首传示幽州。闻柳城空虚，乃留顺守城，自引军渡大凌河，欲急取之。行未半，忽有段部鲜卑遣使来报，告乌桓单于丘力居引兵两万伏于小凌河东，正星夜而来。时众篝火啜热汤于野，咸失色惊立，汤流满地，唯太祖不动容，徐徐啜引，复举碗曰：“此碗可扣贼！”众迺安。太祖以敌众我寡，乃回渡大凌河，欲与顺合军。贼急追之，战于河畔，稍不利。赵云时为曲长，见事急，率本部十八骑并力冲阵，凡七进七出，斩将搴旗，当者披靡。俟汾黑獭助之，遂溃敌阵。魏越、韩当、娄圭等，亦相继来救。丘力居料不能胜，退返柳城。适大雨，太祖料贼必不备，率一万五千骑缀其后，夜袭柳城，拔之，俘斩丘力居。赵皇后父苞时为辽东太守，亦发兵击破辽东乌桓，追斩敌酋苏仆延。乌桓遂平。朝议谥灵帝曰“灵”，改元光熹。<a href="568说.html#10">3</a></p>
<p>    四月，丘力居子楼班引鲜卑轲比能一万骑往攻柳城，太祖大破之，斩楼班。乌桓王裔断绝，遂迁其各部，建辽西三卫，编户齐民，各施赏罚。乌桓自是归心，为太祖前驱凡数十年。</p>
<p>    太子辩即位，太后临朝。大将军何进与袁绍谋诛宦官，太后不听。进乃召边军三路，募兵五路，又欲以太祖为后援，镇压局面，以胁太后。书至辽西，太祖见而笑之曰：“阉竖之官，古今宜有，但世主不当假之权宠，使至于此。既治其罪，当诛元恶，一狱吏足矣，何必纷纷召外将乎？欲尽诛之，事必宣露，恐吾未至而见其败也。”未几，十常侍果刺进于南宫嘉德殿，洛中大乱，各相攻杀，事在《后汉书》。唯公孙越引兵护进家眷至河内，保其苗裔。</p>
<p>    太祖自塞外返，至沮阳，大宴幽州诸功臣、两千石，兼会州牧刘虞。虞自虑柔弱，遂委州政于太祖。<a href="568说.html#13">2</a></p>
<p>    七月，太祖闻董卓暴虐，擅行废立，鸩杀太后，乃于常山会盟，誓言讨之。河北诸郡守多至，公推太祖为盟主。田丰闻之往投，献策自并州取洛阳关中，太祖喜，拜为右军师中郎将。遂以吕范留守，程普佐之，自将兵两万讨卓。时袁绍亦于酸枣会盟讨卓，中原诸侯多从之。陶谦于徐州会盟，淮扬诸侯多从之。卓闻之恐，有迁都关中之念。</p>
<p>    并州五原、云中、雁门、定襄诸郡，闻太祖至，皆如拨云见日，纷相投效。唯匈奴伪单于须卜骨都侯纵兵抢掠，遮断道路。太祖于马邑大破之，俘杀须卜骨都侯，驱余部于河西。腊月，至太原，太守杨终恃晋阳坚城，欲相抗，城中名族临阵倒戈，杀之而献城。</p>
<p>    朝议改元初平。正月，匈奴单于于夫罗等，囿于上党，感太祖正位之德，率部往投，太祖仍以其统领本部。上党太守张杨，骤失匈奴助力，遂献其郡于太祖，南下河内。公孙越等本困于河内，乃经上党至晋阳诣太祖。太祖见而大喜，留越守晋阳，令牵招守上党，自整兵出河东，往讨白波贼。其贼黄巾余孽也，太祖既思速平之，又虑其避战。河东名士卫觊献策，当以势相迫，逼贼来攻。太祖纳之，聘其为幕属，于高粱亭立营，多以斥候扰贼之后。</p>
<p>    二月，贼果聚众十万往攻，太祖先出全军骑兵两万，逆攻之，全歼贼骑可万余。又以高顺部守营，多设壕沟鹿柴，贼自午达昏，死伤枕籍，终不能下。日暮，太祖出营，引众汇骑兵两万众亲列阵于东，其军阵严整，盔甲耀眼，迎夕阳夺目，宛若天神，贼军望之悚然。太祖见贼震动，乃令全军欢呼，既停，不鼓，直引众向前，贼阵望旗帜动摇，未及十步，猝停，贼乃恍然惊疑，而阵型渐溃。如是再三，贼全军震动，左右离散。贼首郭太遥而望之，知不可为，亦明太祖心意，乃自戕，并使亲卫匣其首以降。太祖检查降将，劫掠乡里者杀之，骄横不法者罚之，品行端方者慰之，众心乃安。遂合其兵，临茅津而窥河。</p>
<p>    初，卓闻太祖将至，于是悉烧宫庙官府居家，尽徙洛阳人数百万口于长安，步骑驱蹙，更相蹈藉，饥饿寇掠，积尸盈路。二百里内无复孑遗。及太祖至茅津，卓亦至。太祖隔河悬赏，曰杀卓者，赏千金，封列侯，留全尸者，加赏十文。卓大怒，然终无能为，遂西入关。留吕布、贾诩守桃林塞，张济守蒲津，牛辅、李儒守陕县。太祖自渡河，策反旧部徐荣、张辽等，杀辅、儒。<a href="568说.html#18">1</a></p>
<p>    五月，太祖分娄圭、田丰、韩当等攻蒲津，自引偏师至桃林塞。圭等苦战竟日，赖徐晃偷渡采桑，六日奔袭二百四十里，破三城，克蒲津，斩张济。贾诩闻蒲津战事，诱吕布往救之，自献关于太祖，又谏当以轻兵奔袭郿邬，先擒董卓。太祖然之，留步卒守关，自率七千骑急进，过长安而不入，五日而至郿邬，围之。以张辽为别部司马，领骑兵两千，立营五丈原，阻其援。卓部将王方自散关回救，辽夜袭其军，杀方，送其首入邬。<a href="568说.html#19">3</a></p>
<p>    卓既被围，关中人心遂附太祖，旬月之间，竞相来投。诸将亦各破敌来援，成廉魏越等斩卓弟旻，函其首入邬。凉州马腾、韩遂闻旻死，递表请降，出质子为义从，太祖纳之。卓观邬外围愈厚，又闻太祖送霸王断刃入邬，则其往昔并州时所赠也，悟终不得免，而太祖欲全其家，乃使貂蝉刺己。太祖入邬，见而奇之，遂纳之，即任夫人也。又以凉康王平与卓孙女白约为婚姻，而传卓首于三辅。</p>
<p>    太祖讨卓毕，回军长安，百官道迎，诏觐见汉帝。太祖乃于未央宫前鞭挞天下，数灵帝无道，阉宦祸国，公卿腐败，世族虚伪，豪强兼并，边将跋扈，众皆愧，无敢抗者。太祖曰：“自今日起，鞭笞天下、抚士安民，我自为之！”。居长安数月，发《求贤令》，拜荀攸为后军师中郎将；收董卓所铸劣钱，改铸新钱；度田查隐，抑制兼并；以工代赈，接济百姓；裁汰冗员，减抑军需。关中气象，为之一新。蔡邕女昭姬，素慕太祖，观新政，曰：“此真英雄也！”乃夜奔自荐，太祖纳之，即蔡夫人也。<a href="568说.html#21">5</a></p>
<p>    正月，朝议改元建安。有故人田楷往长安谒太祖，太祖大喜，加骑都尉，并邀住卫将军府，同榻而眠，见孝庄皇后。楷初小心，渐松，遂阔略无上下礼，与太祖言，至于呼字。庞德为义从长，怒，请杀之，太祖不从，曰：“公直固少年故人也，乡人旧友，同郡为吏，何至于此？”德出，与张既、京泽等言，泽曰：“当示之以威礼。”明日，太祖于明光宫大会三辅诸将、官吏，论及河北战事。楷本无召，既虚言邀入，及入光明宫，见公卿无数，俱肃容列坐，庞德引义从军，京泽引虎贲军，并披挂环列宫内外，而楷之位居于边角。楷遂大惊，乃知太祖宽宏，自后益尊事太祖谨慎。<a href="568说.html#22">3</a></p>
<p>    初，袁绍以讨卓事，自表为车骑将军，立盟于酸枣，多合中原诸侯。绍外宽而内忌，不务西讨而专意兼并。期年之间，死鲍信，迫刘岱，逐孔融，囚张邈、张超，杀桥瑁、臧洪，并吞其土地部属，遂至坐大。于是逐冀州牧韩馥，破渤海太守公孙瓒，收沮授、辛评、辛毗、荀谌、郭图、于禁、张郃等文武之属，有意于河北。朝廷下诏，斥其为国贼。绍闻诏，曾不稍改，又围审配、关羽于邯郸。太祖怒，遂将军自并州返河北讨之。绍军围邯郸，急切不能下，而羽背城立寨，每出必有斩获，杀伤甚重，绍军士气少沮。绍乃留两万军困邯郸，余部至梁期休整。<a href="568说.html#23">1</a></p>
<p>    八月，太祖自率白马义从二千骑先行，至井陉，有紫山贼张燕者阻道，贼众可两万余。太祖乃发郡卒三千，合众五千往攻之。及渡河立营，夜间哨骑回，言张燕大营炊烟不断，屡屡见于月下，太祖遂知贼欲行淮阴分兵潜袭之故策。及召诸军师相对，事仓促，众士皆不知所为，太祖乃笑，自称有策，明日即知，左右忐忑而走。翌日，太祖大会全军，自毁营寨，断浮桥，号曰破釜沉舟，发全军向前，及谷中相逢，张燕半分其兵，只余万军，又皆杂众，遂一战而没。燕自刭，余众皆降。太祖示以燕寨中布置，众始悟，乃盛赞曰：“明公之策，实以项王之故策，临淮阴侯之旧智也。”太祖复笑，对曰：“君等大谬，张燕分兵，其实孤注一掷，故名为淮阴故策，实为项王旧计；吾弃营向前，破釜沉舟，其实乃知敌方略，攻其弱也，故名为项王旧计，实为淮阴故策。且夫，韩信焉能负项羽？”</p>
<p>    月末，太祖至真定，令幽州精骑往集。察邯郸甚固，遂不急往救，以聚兵务多。</p>
<p>    九月，绍闻太祖东来，重起兵三十万，急围邯郸。凡六日，邯郸危急，张飞率五百骑往援，阵斩绍部将吕旷。许攸闻飞部皆骑兵，知太祖已至，力谏绍退兵守邺城。太祖俟绍军大部至梁期，发骑兵两万袭其后军陈宫部。绍全军骑兵可八千余，奋力死战断后，伤亡殆尽。宫部赖以得脱。太祖遂收兵，与绍约以三日后列阵决战。</p>
<p>    是日，绍军列阵，置骑兵残部于阵前，欲诱太祖陷之。太祖不为所动，反以身为饵，诱绍军前突，俟其阵散，以白马义从为锋，万骑突阵，一击而破之。绍军大溃，长史陈宫以下，战殁者无算。绍与沮授、许攸、郭图等，弃车夜逃，路遇魏越，攸以养寇之语说越放归。越回营，饮酒至醉，有怨怼之语。明日，太祖知越言行，大聚众将，锦杀之。<a href="568说.html#27">3</a></p>
<p>    绍既归，犹强自振作，命逢纪为总幕府，辛评治城防，欲诱太祖攻城，做困兽之斗。太祖闻而哂之，视梁期如敝履。令关羽、徐晃、张辽等引精兵三万，攻武安，夺朝歌，取黎阳，断绍南路。审配引弱卒一万，渡漳水，驻广宗，诱绍来攻。自将主力与绍对峙。绍久候太祖不至，乃退守邺城，闻关羽已下黎阳，大惧，纳郭图、辛评之策，拜沮授总幕府，守邺城。自率主力攻广宗，欲逃平原。然八万军势，围广宗十余日不能下，气益沮。</p>
<p>    建安二年正月，太祖自将六万军往攻绍，羽亦率两万军往助。绍闻太祖来，弃广宗东走，太祖急追之。许攸献计于清河畔界桥设伏，太祖正撄其锋，抱太宗仁皇帝安坐高台，观高顺伏盾重挫绍军，杀逢纪。绍军遂大溃，诸部各自远窜，多有降者。<a href="568说.html#29">2</a></p>
<p>    太祖既覆绍军，分幽、冀、司、并、青五州为幽、平、冀、营、青、雍、司、并、陕九州，以公孙越、公孙范、程普、关羽等为牧。遂委战事于吕范，审配、娄圭、韩当副之。自携太宗仁皇帝北返巡视春耕。</p>
<p>    绍自清河、平原东逃，二月，至黄河口蓼城。见朱灵、太史慈率辽东船队渡海而至，围蓼城甚严，心力交瘁，死于城上。攸等皆降。沮授闻绍死，自杀，绍子谭奉邺城降。</p>
<p>    三月，太祖至高阳，书召张郃来降，遣其收公孙瓒部，拜瓒为卫尉，走之长安。五月，入济南，以界桥事不得已杀许攸一人，余者皆赦死，发陕州徒刑三载，青州人心遂安。俄而，复举高密郑玄为太常，建大学，行科考，建三长制，又开幽州民屯为户，并均田与之，复设屯田于冀、营、青、陕四州，摊口算于田赋，世称救民涂炭，海内称善。</p>
<p>    三年，中原纷乱，坚、操、备、表、术、布等，纵横交攻，民不聊生。太祖在河北，兴业殖产，移屯民为编户，民多乐之。秋，以公孙越、公孙范两路出塞，会猎鲜卑于阴山，俘两万余落，斩首万余，轲比能远窜漠北，从此漠南无单于庭。</p>
<p>    四年，于邺城漳水畔筑铜雀台。</p>
<p>    五年七月，汉帝束发，太祖自邺城往贺，既至长安，群丑震怖，王允联诸逆相约谋太祖，重申旧誓。未几，与会者八人，出首者四也。公卿请为大将军，不应。将复请，外戚城门校尉董承、左中郎将伏完、右中郎将王斌忧之，相约为乱，起兵攻武库不得，事败见诛。左右复请杀王氏二子，并入宫处置董、伏二贵人。太祖喟然对曰：“吾负汉室行数载至此，虽得善始，不能善终，已多愧矣，焉能为区区意不平复违臣节？”左右虽应之，多不值也。太祖赦王允，留公孙瓒守长安，自将军征蜀。至陈仓，以益州牧刘焉长子范为使，劝降其父；以成都赵谦为司徒，招抚益州各郡长吏；以骑都尉赵云为先锋，出散关，扼武都道；以镇西将军公孙越为后军，同雍州牧钟繇转运粮草。未几，使者未归、后军未至，粮草未齐，有凉州西四郡属官武威庞淯至，俱言西域之散乱，西部鲜卑之骚扰，四郡士民之悲苦，彼言辞恳切，椎心泣血，席中多有落泪者。太祖感其忠，叹其诚，遂斫案立誓，易兵向西。韩遂、马腾，闻之丧胆。腾子超为义从队率，跪请于腾，固劝之，乃降，拜为执金吾。遂欲西窜，未行，闻赵云已凿穿武山，立营于狄道，断其通路，遂无奈东向请降。太祖拜其为平西将军，领西域都护，驻它乾城，维护丝路商道。加云冠军将军，赠秩。<a href="568说.html#35">6</a></p>
<p>    凉州既定，太祖分其为臧、凉二州，各设守牧。复南向征蜀，至汉中，太守张鲁孤身来归，太祖仍以其为守，以赵云领一军驻武都镇之。将欲复前，忽闻汉帝为杨氏所惑，弃公卿皇陵东行，虎贲中郎将京泽从之，太尉刘虞阻于清明门，汉帝使侍中杨琦发矢杀之，遂逃南阳。太祖无奈，弃蜀地而还长安。<a href="568说.html#36">2</a></p>
<p>    六年正月，群臣上表，以召公故事，议加太祖燕公，都督河北十一州军事，实封辽西、右北平、渔阳、广阳、涿五郡。太祖三辞乃受之。燕国肇基，立三相四台六部十二寺。七相之贵，汉武以来未始有也，天下轰传，士林侧目。有志之士，纷至沓来，邺下为之不通。<a href="568说.html#37">2</a></p>
<p>    四月，太祖三行表于南阳，谏汉帝回御长安，冀其希望于万一，然终无所得，不得已遂兴兵。曹操刘备，亦联兵拒之。曹操操兵，刘备备粮。<a href="568说.html#38">8</a></p>
<p>    五月，太祖以徐晃、张颌为先锋，渡河拔白马。操亦遣夏侯渊领五千骑进至延津。太祖察之，亲率大军围猎，张辽阵斩渊。操退至濮水南立营，太祖亦进至水北，各拥十万之众，连营对峙。居有旬，思破敌之策，遂以娄圭统步卒守营，自将四万骑西行，欲入司州，走中牟，直击陈留，取操之背。至官渡，而操已修筑营垒，固守以待。太祖叹之，察其兵少，令众将速攻，战未毕，操已率大军倍道来救。战至昏，太祖军渐胜，继而大破之，杀伤无算。操军曹纯、曹休、吕岱、陈到、许褚、王必等，皆战殁。然终不能克其垒，及天明，曹仁引兵三万至，太祖亦收兵，于其北隔河筑垒。操度量军力，乃尽弃汴水以北，固守官渡。太祖亦移营至官渡，对峙如故。太祖自统御海内，芟夷髃丑，其行军用师，大较依孙、吴之法，而因事设奇，谲敌制胜，变化如神。临事又手为节度，从令者克捷，违教者负败。与虏对陈，意思安闲，如不欲战，然及至决机乘胜，气势盈溢，故每战必克，军无幸胜。一生用武，殊无敌手，唯曹操稍可相对也。<a href="568说.html#39">1</a></p>
<p>    至九月中，战愈酣，首相吕范长子扶死于战中，太祖闻之不言。时仁皇帝未加冠，与诸近侍皆劳动于白马，翌日皆充入官渡，左右皆震怖。忽闻关羽白衣渡江，取下邳，破周瑜。操闻之大惊，以无胜机，乃行险纳黄盖策，遣其诈降，自将八营设伏于乌巢，又遣七军匿行往袭邺城。太祖洞悉其谋，反击而破之。北行七军，匹马无返。乌巢九营，死伤枕籍。曹刘名将，零落殆尽。操无奈弃官渡南遁，为吕布所卖，自刭于宛城白门楼外。太祖于许闻之，如丧肝胆，痛彻心扉，委中原全权于吕范，自返邺城。汉帝闻操亡，南走江夏。<a href="568说.html#40">4</a></p>
<p>    七年，徐庶刺蜀功成，蜀地归降。时贾诩为首相，与太祖于铜雀台行七问七答，即后世所谓“铜雀问答”也，此大燕万世之圭臬，而诩凭此为千载之名臣。<a href="568说.html#41">3</a></p>
<p>    八年，三月。太祖至洛阳。廿七，吕范督全军破刘备军，备阵亡，匣首入洛，太祖以庶人礼葬之于北邙。刘表、孙权、士燮俱降，汉帝自江夏回御洛阳，车骑将军京泽自沉于江。<a href="568说.html#42">3</a></p>
<p>    五月庚寅，太祖受汉禅于洛阳北郊。册曰：“朕在位十载，遭天下荡覆，幸赖祖宗之灵、忠臣用命，危而复存。然仰瞻天文，俯察民心，炎精之数既终，行运在乎公孙氏。是以燕公既树神武之绩，又光曜明德以应其期，历数昭明，信可知矣。夫大道之行，天下为公，选贤与能，故唐尧不私于厥子，而名播于无穷。朕羡而慕焉，今其追踵尧典，禅位于燕公。”<a href="568说.html#43">1</a></p>
<p>    太祖受命，践天子位，建元。诫群臣曰：燕基初肇，朕心实慰。厥登大宝，荣宠是极。一夫之身，复何加焉？叩谢诸君，沥血相随。十载戎马，死不旋踵。百僚有功，万姓有德。皇考皇妣，相助倾家。二师厚恩，授德授力。吾兄吾弟，不离不弃。吾敌吾友，砥砺相长。天命人成，人定胜天。三代统绪，克开厥后。秦疆汉土，无竞维烈。豪杰奋发，英雄振臂。玉成华夏，江山永续。英灵归来，魂兮请飨！<a href="568说.html#44">19</a></p>
<p>    太祖履皇帝位凡二纪，禅于太宗仁皇帝，自为太上皇，日以戏猫为乐。居十年，崩。葬泰陵。庙号太祖，谥曰“武”。<a href="568说.html#45">12</a></p>
<p>    赞曰：桓灵无道，残贼天下。汉失其鹿，四海共逐之。太祖幼年失怙，起于郡吏，以边郡一武夫，凡数十载披荆斩砺，出生入死，不假他手，乃功成帝业。何以哉？或曰太祖长于军略，勤奋武事，固无敌也。然董卓、孙坚，兵精将悍，非不能战，卒身死于妇孺，无太祖之仁不得全其家。或曰太祖总揽英雄，求贤若渴，固成事也。然曹操、刘备，皆宽仁下士，天下称赏。其得士也，与太祖参差。荀彧、鲁肃，未弱于吕范、审配也；曹仁、周瑜，堪比于韩当、程普也。张飞之勇略，仿佛关羽；惇、渊之忠勤，似乎越、范。然抗于太祖，一败而再，至于其三，英豪束手，俊杰殒命，此诚可叹也！至于刘表、刘焉、袁绍、袁术等，更无能为。嗟夫，此世人知太祖之智勇，而未谙其仁也。太祖之仁，不乐世族，施于寒门，如科举也；非为群僚，尽利百姓，如均田也。而庙谟之高远，制度之渊深，非百年浸润，不能明之。治定功成，制礼作乐。大兴文教，传播科学。传之子孙，世有典则。是燕祚之长远，倍于汉室，岂偶然哉？<a href="568说.html#46">28</a></p>
<div style="text-align:center"><a href="567.html">上一章</a><a href="../覆汉.html#568">章节目录</a><a href="569.html">下一章</a>
</body></html>